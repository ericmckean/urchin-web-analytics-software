<html><head><meta http-equiv="Content-Type" content="text/html; charset=UTF-8"></head><body><b>Strumento per le parole chiave</b><br>Utilizza lo Strumento per le parole chiave per generare nuovi suggerimenti per le parole chiave. Seleziona un'opzione per inserire parole o frasi descrittive oppure inserisci l'URL del tuo sito web.<p>Lo Strumento per le parole chiave è una funzione di grande utilità che consente di individuare nuove parole chiave per le <a href='https://adwords.google.com/support/bin/answer.py?answer=6304' target='_blank' style='color: blue;'>campagne</a> pubblicitarie. Ad esempio, se gestisci un hotel economico, lo Strumento per le parole chiave può suggerirti efficaci parole chiave correlate come "offerte hotel" o "motel". Aggiungendo questi termini alternativi nell'elenco di parole chiave del tuo <a href='https://adwords.google.com/support/bin/answer.py?answer=6298' target='_blank' style='color: blue;'>gruppo di annunci</a> potrai raggiungere nuovi clienti con i quali, altrimenti, non avresti potuto entrare in contatto.<p>Lo Strumento per le parole chiave è particolarmente utile nei seguenti casi:<ul><li>Quando crei un nuovo gruppo di annunci</li><li>Quando le parole chiave utilizzate non hanno un rendimento soddisfacente e occorre trovare nuove opzioni</li><li>Quando hai individuato una parola chiave che ha un ottimo rendimento e desideri trovarne altre simili</li></ul>Tieni presente che lo Strumento per le parole chiave è più efficace con parole chiave brevi, formate da uno o due termini, pertanto "hotel economico" produrrà risultati migliori di "hotel a prezzi vantaggiosi per turisti". In effetti, se la parola chiave è formata da molti termini, difficilmente lo Strumento per le parole chiave riesce a individuare quelli più importanti e a proporre delle alternative appropriate.<br><p>Hai bisogno di altri suggerimenti per le parole chiave? Prova lo <a href='http://www.google.com/sktool' target='_blank' style='color: blue;'>Strumento per le parole chiave basato sulla ricerca</a>, un nuovo strumento che genera suggerimenti per termini pertinenti al tuo sito web.</body></html>