<html><head><meta http-equiv="Content-Type" content="text/html; charset=UTF-8"></head><body><b>Confronto rendimenti</b><p>Questo rapporto consente di confrontare il rendimento per tutte le combinazioni mezzo/sorgente rispetto a combinazioni di differenti dimensioni e metriche. Per aggiungere una coppia mezzo/sorgente, fai clic su <font style="text-decoration: underline;">Aggiungi un'altra coppia sorgente+mezzo per il confronto</font>.<p>Ciascun mezzo è uno dei mezzi con i quali hai codificato i link del referral oppure uno dei seguenti casi particolari:<ul><li>organico indica i visitatori indirizzati da un risultato di un motore di ricerca gratuito.</li><li>referral indica i visitatori indirizzati da link che non erano codificati con variabili campagna.</li><li>(non impostato) indica i visitatori indirizzati da link codificati con variabili campagna, per i quali tuttavia la variabile del mezzo non era stata impostata.</li><li>(nessuno) indica i visitatori che hanno visitato il sito digitando l'URL direttamente nel browser.</li></ul><p>Ciascuna sorgente è una delle sorgenti con le quali hai codificato i link dei referral oppure uno dei seguenti casi particolari:<ul><li>organico indica i visitatori indirizzati da un risultato di un motore di ricerca gratuito.</li><li>referral indica i visitatori indirizzati da link che non erano codificati con variabili campagna.</li><li>(diretto) indica i visitatori che hanno visitato il sito digitando l'URL direttamente nel browser.</li></ul><p>Dimensioni disponibili:<ul><li>Campagna è utilizzato per analizzare le campagne di marketing per le coppie mezzo/sorgente prescelte.</li><li>Parola chiave è utilizzato per analizzare le parole chiave di marketing per le coppie mezzo/sorgente prescelte.</li><li>Contenuti è utilizzato per confrontare i rendimenti delle varianti degli annunci per le coppie mezzo/sorgente prescelte.</li></ul><p>Metriche disponibili:<ul><li>Visite indica il numero di visite indirizzate da ciascun mezzo/sorgente.</li><li>Costo indica la spesa totale sulle parole chiave costo per clic o altri costi di marketing che hai sostenuto.</li><li>Entrate indica le entrate ottenute dal valore degli obiettivi o dalle transazioni e-commerce.</li><li>CPA (Cost per Acquisition) indica il costo per acquisizione e rappresenta il rapporto tra costo e visite.</li><li>RPA (Revenue per Acquisition) indica le entrate per acquisizione e rappresenta il rapporto tra entrate e visite. ROI (ritorno sull'investimento) indica la redditività dell'investimento e rappresenta il rapporto tra entrate meno costo e costo, espresso in percentuale.</li></ul><p>Seleziona il tipo di parametro in base al quale ordinare i dati nell'elenco a discesa "Ordina per".</body></html>