<html><head><meta http-equiv="Content-Type" content="text/html; charset=UTF-8"></head><body><b>Marketingoverzicht</b><p>Is de effectiviteit van uw marketingcampagnes toe- of afgenomen? Dit rapport toont de toename of afname van het aantal bezoeken en de conversiepercentages van de belangrijkste vijf bronnen (bijvoorbeeld zoekmachines en verwijzende sites). Ook worden de vijf belangrijkste zoekwoorden en de vijf belangrijkste campagnes weergegeven. Geef de beginperiode (vroegste bereik) op in de onderste kalender en geef in de bovenste kalender de huidige periode of eindperiode op.<ul><li>De eerste kolom (Bezoeken) bevat het totale aantal bezoeken dat naar de site is geleid door een specifieke bron, specifiek zoekwoord of specifieke campagne tijdens de huidige periode (bovenste kalender). De groene of rode pijlen en %-cijfers geven respectievelijk de toename of afname in procenten aan van het aantal bezoeken ten opzichte van de vorige periode (onderste kalender).</li><li>De volgende kolommen bevatten de conversiepercentages per doel in de huidige periode (bovenste kalender). De groene of rode pijlen en %-cijfers geven de toename of afname in procenten aan in het conversiepercentage ten opzichte van de vorige periode.</li></ul><p>Een (directe) bron duidt op bezoekers die op een bladwijzer hebben geklikt om bij uw site te komen of die de URL van uw site rechtstreeks in hun browser hebben getypt.<p>Wanneer een campagne tussen haakjes wordt weergegeven, duidt dit op het volgende:<ul><li>(organisch) duidt op bezoekers die zijn verwezen door een gratis vermelding in een zoekmachine.</li><li>(verwijzing) geeft bezoekers aan die zijn verwezen via links waaraan geen campagnevariabelen zijn gekoppeld.</li><li>(niet ingesteld) duidt op bezoekers die zijn verwezen via links waaraan campagnevariabelen zijn gekoppeld, maar waarvoor geen campagnevariabele is ingesteld.</li><li>(direct) duidt op bezoekers die de URL van de site rechtstreeks in de browser hebben getypt.</li></ul>D/bezoek is het conversiepercentage van het doel. Dit wordt berekend door het aantal conversies te delen door het aantal bezoeken.<p>Klik op 'Ga naar AdWords' om u aan te melden bij AdWords.<br>Klik op 'Alles toevoegen aan AdWords' om de vijf beste zoekwoorden te kopiëren naar de zoekwoordgenerator, waar deze kunnen worden gebruikt om suggesties voor nieuwe zoekwoorden te genereren. De gegenereerde zoekwoorden kunnen in uw AdWords-account worden geïmporteerd.<br>Klik op 'Details zoekwoord' (alleen beschikbaar voor AdWords-zoekwoorden) om het AdWords-account, de campagne en de advertentiegroep voor het zoekwoord weer te geven.<p>De volgende functies zijn beschikbaar voor AdWords-campagnes:<ul><li>U kunt details van een AdWords-campagne weergeven door 'Campagnedetails' te kiezen in de AdWords-hulpprogramma's.</li><li>U kunt het AdWords-hulpprogramma voor het optimaliseren van campagnes openen door de optie voor de Campagne Optimizer te kiezen in de AdWords-hulpprogramma's.</li></ul></body></html>