<html><head><meta http-equiv="Content-Type" content="text/html; charset=UTF-8"></head><body><b>Campagneweergave</b><p>In dit rapport worden UTM-gegevens van Urchin met CPC-gegevens van AdWords gecombineerd om prestatiegegevens te verschaffen over AdWords-campagnes en -zoekwoorden.<p><b>Status</b><br>De zoekwoordstatus geeft aan of het zoekwoord in aanmerking komt voor deelname aan de advertentieveiling en of het advertenties kan genereren. De onderstaande zoekwoordstatussen kunnen van toepassing zijn op alle zoekwoorden behalve uitsluitingszoekwoorden.</li><ul><li><b>Afgekeurd:</b> zoekwoorden worden altijd gecontroleerd door AdWords Specialisten. Als uw zoekwoorden niet in overeenstemming zijn met het advertentiebeleid van Google, worden ze gemarkeerd als Afgekeurd. Een afgekeurd zoekwoord komt niet in aanmerking voor de advertentieveiling en kan daarom geen advertenties genereren.</li>  <li><b>Onderbroken / Verwijderd:</b> u kunt een zoekwoord op elk gewenst moment onderbreken of verwijderen in <a href='https://adwords.google.com/' target='_blank' style='color:blue'>Google AdWords</a>. Deze zoekwoorden doen niet mee aan de advertentieveiling en kunnen daarom geen advertenties genereren. U kunt uw zoekwoorden hervatten door op de pagina met details voor de advertentiegroep in <a href='https://adwords.google.com/' target='_blank' style='color:blue'>Google AdWords</a> op 'Hervatten' te klikken. Als u een verwijderd zoekwoord wilt herstellen, kunt u dit opnieuw aan uw advertentiegroep toevoegen.</li>  <li><b>Actief:</b> het zoekwoord is niet afgekeurd, onderbroken of verwijderd en komt in aanmerking voor de advertentieveiling.</li></ul><p><b>Budget</b><br>Het dagbudget is het bedrag dat u per dag bereid bent te betalen voor een specifieke AdWords-campagne.<p><b>Kwaliteit</b><br>Er wordt een kwaliteitsscore berekend telkens wanneer uw zoekwoord overeenkomt met een zoekopdracht, dat wil zeggen, elke keer dat met uw zoekwoord een advertentie kan worden gegenereerd. De kwaliteitsscore wordt op verschillende manieren gebruikt, onder andere voor:<p><b>Vertoningen</b><br>Het aantal vertoningen is het aantal keren dat een advertentie wordt weergegeven op Google of op sites of producten in het Google Netwerk.<p><b>Klikken</b><br>Er is sprake van een klik wanneer een gebruiker uw advertentie ziet en op de titel van de advertentie klikt om naar uw website te gaan.<p><b>Kosten</b><br>Kosten geeft het bedrag aan dat aan u in rekening wordt gebracht voor de klikken op uw advertentie.<p><b>Klikfrequentie</b><br>De klikfrequentie (click-through-rate, CTR) is het aantal klikken op uw advertentie gedeeld door het aantal keren dat de advertentie is getoond (vertoningen) via Google Zoeken.<p>Een lage klikfrequentie kan duiden op slechte prestaties van het zoekwoord, zodat u er goed aan doet de advertentie of het zoekwoord te optimaliseren. U kunt de klikfrequentie dus gebruiken om te bepalen welke advertenties en zoekwoorden moeten worden geoptimaliseerd omdat ze niet goed werken.<p>De klikfrequentie wordt ook gebruikt om de kwaliteitsscore van een zoekwoord te bepalen. Een hogere klikfrequentie en kwaliteitsscore kunnen leiden tot lagere kosten en hogere advertentieposities.<p><b>CPC</b><br>Cost-per-click, kosten per klik: het gemiddelde bedrag dat u betaalt telkens wanneer iemand op uw advertentie klikt. De gemiddelde kosten per klik worden bepaald door de totale kosten van alle klikken te delen door het aantal klikken.<p>Klik op het pictogram <img alt="Date Range Comparison" title="Date Range Comparison" src="/uicons/report/ccals.gif" border="0"> op de blauwe titelbalk Periode om twee periodes te vergelijken.</body></html>