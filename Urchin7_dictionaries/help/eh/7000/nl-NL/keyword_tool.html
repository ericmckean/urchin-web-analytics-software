<html><head><meta http-equiv="Content-Type" content="text/html; charset=UTF-8"></head><body><b>Hulpprogramma voor zoekwoorden</b><br>Met het Hulpprogramma voor zoekwoorden kunt u suggesties voor nieuwe zoekwoorden genereren. Selecteer een optie om enkele beschrijvende woorden of woordgroepen in te voeren of gebruik de URL van uw website.<p>Het Hulpprogramma voor zoekwoorden is een perfecte manier om nieuwe zoekwoorden te vinden voor uw advertentie<a href='https://adwords.google.com/support/bin/answer.py?answer=6304' target='_blank' style='color: blue;'> campagnes</a>. Als u bijvoorbeeld een budgethotel heeft, kan het hulpprogramma verwante zoekwoorden voorstellen, zoals "goedkope hotels" of "motels". Als u deze alternatieve zoekwoorden toevoegt aan de zoekwoordenlijst van uw <a href='https://adwords.google.com/support/bin/answer.py?answer=6298' target='_blank' style='color: blue;'>advertentiegroep</a>, kunt u nieuwe klanten aantrekken die u anders wellicht was misgelopen.<p>Het Hulpprogramma voor zoekwoorden is met name nuttig in de volgende drie situaties:<ul><li>Wanneer u een nieuwe advertentiegroep maakt</li><li>Wanneer uw huidige zoekwoorden slecht presteren en u betere alternatieven nodig heeft</li><li>Wanneer u één zoekwoord heeft dat uitstekend presteert en u nog meer van dat soort woorden wilt vinden</li></ul>Het Hulpprogramma voor zoekwoorden werkt het beste met korte zoekwoorden van een of twee woorden. "Goedkoop hotel" levert betere resultaten op dan "voordelige plaats om te logeren op vakantie". Wanneer een zoekwoord namelijk uit veel woorden bestaat, kan het hulpprogramma niet goed bepalen wat de belangrijkste woorden zijn waarvoor alternatieven moeten worden gezocht.<br><p>Wilt u meer ideeën voor zoekwoorden? Probeer het <a href='http://www.google.com/sktool' target='_blank' style='color: blue;'>Hulpprogramma voor zoekwoorden op basis van zoekopdrachten</a>, een nieuw hulpprogramma voor het genereren van suggesties die betrekking hebben op uw website.</body></html>