<html><head><meta http-equiv="Content-Type" content="text/html; charset=UTF-8"></head><body><table id="top_location_line" width="100%"><table id="top_location_line" width="100%"><tr width="100%"><td><a href="http://www.urchin.com"><img border="0" src="../images/google_sm.gif" width="135" height="41"></a></td><td width="100%"><span id="top_line" style="width: 100%; float: left; clear: both; border-bottom: 1px solid #CCC;"><span id="top_title" style="float: left; margin-top: 10px;"><b>Help Center</b></span></td></tr></table>
<div id="page" lang="en" dir="ltr">
<div dir="ltr" id="content" lang="en">
<p class="line867"><strong>L'elaborazione UTM non riporta visitatori, sessioni né pagine visualizzate</strong> <p class="line874">Questo articolo descrive problemi comuni di configurazione UTM. Per risolverli, è necessario: <ul><li>accedere alla configurazione di Urchin </li><li>disporre di almeno un file di log attuale e completo, creato dopo aver configurato e installato UTM. </li></ul><p class="line862">Innanzitutto, verifica di avere configurato Urchin e il sito come descritto nella documentazione <a href="UTM_Quick-Install_(Apache).html">Installazione rapida di UTM (Apache)</a> o <a href="UTM_Quick-Install_(IIS).html">Installazione rapida di UTM (IIS)</a>. <p class="line867"><strong>Problemi di configurazione più comuni</strong> <ul><li><p class="line862">Negli Strumenti di amministrazione, modifica il tuo profilo e fai clic sulla scheda Impostazioni. Verifica che il valore per "Dominio UTM" nella scheda dei rapporti corrisponda al valore della variabile "_udn" nel file <tt class="backtick">__</tt>utm.js, nella root dei documenti del sito web. Se il valore di "Dominio UTM" non è impostato oppure non è impostato correttamente non verranno registrate sessioni, né pagine visualizzate. In condizioni normali lascia vuoto questo campo. UTM individuerà automaticamente il dominio per il sito. </li><li><p class="line862">Verifica che il file <tt class="backtick">__</tt>utm.gif sia installato nella root dei documenti del sito web e di avere impostato i permessi in modo da consentirne l'accesso. Se il file <tt class="backtick">__</tt>utm.gif è mancante o inaccessibile, i tentativi di accesso al file vengono registrati nel log del server web con codice di stato 404 (non trovato). Conseguentemente, non verranno registrate sessioni o pagine visualizzate. </li><li><p class="line862">Verifica che tutte le pagine del sito web contengano la riga SCRIPT che richiama il file <tt class="backtick">__</tt>utm.js. Confronta il rapporto Ottimizzazione contenuto &gt; Analisi navigazione &gt; Frequenza rimbalzo entrate di Urchin 6 con il rapporto Rapporti IT &gt; Pagine e file &gt; File principali. Se ti rendi conto che gli utenti accedono alle tue pagine, ma non vengono registrate entrate è molto probabile che il file <tt class="backtick">__</tt>utm.js non viene richiamato. </li><li><p class="line862">Utilizza la versione corretta del file <tt class="backtick">__</tt>utm.js nella root dei documenti del sito web. Per tutte le versioni di Urchin 5 e Urchin 6, la versione corretta del file <tt class="backtick">__</tt>utm.js è posizionata nella directory util/utm della distribuzione Urchin. </li></ul><p class="line862">NOTA. In Urchin 6 è possibile utilizzare il filtro di esclusione dei file gif senza influenzare i rapporti sui visitatori in quanto esclude tutti i file gif a eccezione di <tt class="backtick">__</tt>utm.gif </div><div id="pagebottom"></div>
</div>


<div id="footer" style="clear: both; margin: 0; padding: 0; border-bottom:1px solid #CCC;"></div><div id="copyright" style="font-size: 70%; text-align: center;">&copy;2010 Google</div>
</body></html>