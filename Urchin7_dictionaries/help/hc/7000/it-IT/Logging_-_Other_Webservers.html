<html><head><meta http-equiv="Content-Type" content="text/html; charset=UTF-8"></head><body><table id="top_location_line" width="100%"><table id="top_location_line" width="100%"><tr width="100%"><td><a href="http://www.urchin.com"><img border="0" src="../images/google_sm.gif" width="135" height="41"></a></td><td width="100%"><span id="top_line" style="width: 100%; float: left; clear: both; border-bottom: 1px solid #CCC;"><span id="top_title" style="float: left; margin-top: 10px;"><b>Help Center</b></span></td></tr></table>
<div id="page" lang="en" dir="ltr">
<div dir="ltr" id="content" lang="en">
<p class="line867"><strong>Registrazione: altri server web</strong> <p class="line867"><strong>Panoramica</strong> <p class="line874">Questo articolo fornisce una breve panoramica su come configurare la registrazione per i server web diversi da Apache e IIS per eseguire elaborazioni e creare rapporti in modo corretto per Urchin. Urchin elabora il log di qualsiasi server web, a condizione che possa capire il modo in cui i dati sono organizzati in ciascuna voce del file di log. Le informazioni incluse in questo articolo si applicano solo ai log di accesso. Se sei interessato ai dettagli della registrazione e-commerce, consulta la sezione relativa al modulo E-commerce del Centro documentazione. <p class="line874">Per la produzione di rapporti in Urchin esiste un insieme minimo di campi obbligatori, a prescindere dal tipo di server web o dal formato di registrazione. Sono: <ul><li>Data </li><li>Ora </li><li>Nome host o indirizzo IP del sistema richiedente </li><li>Richiesta (ad esempio quale documento ha richiesto il sistema al tuo server web) </li><li>Codice di stato generato dalla richiesta (valore numerico) </li><li>Byte (byte trasferiti dal server al client)  </li></ul><p class="line874">Per creare rapporti completi sono inoltre necessari i seguenti campi: <ul><li>Referral </li><li>User Agent </li><li>Cookie (se Urchin Traffic Monitor è installato nel tuo sito)  </li></ul><p class="line867"><strong>Configurazione</strong> <p class="line874">Le specifiche su come apportare modifiche alle caratteristiche di registrazione di tutti i server web sarebbero troppo lunghe da elencare. In generale, l'approccio più facile consiste nel configurare la registrazione in modo da renderla conforme al modulo W3C o NCSA di Urchin, quindi scegliere il formato predefinito appropriato dal menu a discesa Formato log nella sorgente log. Se il server web può supportare questo approccio, consulta il documento Registrazione: Apache e IIS. Le informazioni contenute nel suddetto documento relative alla modalità di impostazione dei campi di dati potrebbero risultare utili, sebbene i dettagli sui metodi di modifica non si applichino necessariamente al tuo server web. </div><div id="pagebottom"></div>
</div>


<div id="footer" style="clear: both; margin: 0; padding: 0; border-bottom:1px solid #CCC;"></div><div id="copyright" style="font-size: 70%; text-align: center;">&copy;2010 Google</div>
</body></html>