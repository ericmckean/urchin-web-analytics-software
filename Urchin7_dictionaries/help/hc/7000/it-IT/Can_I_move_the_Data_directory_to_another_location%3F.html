<html><head><meta http-equiv="Content-Type" content="text/html; charset=UTF-8"></head><body><table id="top_location_line" width="100%"><table id="top_location_line" width="100%"><tr width="100%"><td><a href="http://www.urchin.com"><img border="0" src="../images/google_sm.gif" width="135" height="41"></a></td><td width="100%"><span id="top_line" style="width: 100%; float: left; clear: both; border-bottom: 1px solid #CCC;"><span id="top_title" style="float: left; margin-top: 10px;"><b>Help Center</b></span></td></tr></table>
<div id="page" lang="en" dir="ltr">
<div dir="ltr" id="content" lang="en">
<p class="line867"><strong>Posso spostare la directory dei dati in un altro percorso?</strong> <p class="line867"><strong>Panoramica</strong> <p class="line874">Per impostazione predefinita, la directory dei dati di Urchin è una sottodirectory della directory principale di programma di Urchin. Questa posizione può essere cambiata facilmente modificando il file ~urchin/etc/urchin.conf e spostando manualmente la directory ~urchin/data esistente nella posizione desiderata. Tieni presente che questa operazione potrebbe alterare la licenza esistente, nel qual caso dovrai contattare un Consulente autorizzato per il software Urchin e richiedere la reimpostazione del numero di serie. <p class="line874">Procedura di spostamento della directory dei dati: <p class="line874">La posizione in cui Urchin memorizza i dati dei rapporti può essere modificata nel file urchin.conf, che si trova nella directory etc della directory di installazione principale di Urchin. <p class="line867"><strong>Per sistemi di tipo UNIX:</strong> <ol type="1"><li>Apri un'interfaccia di riga di comando come utente che ha installato Urchin. </li><li>Specifica il comando cd per la directory in cui è installato Urchin. </li><li>Interrompi i servizi Urchin con il comando: bin/urchinctl stop </li><li>Utilizzando un editor di testo, apri il file urchin.conf nella directory etc della distribuzione Urchin. </li><li>Rimuovi il commento dalla seguente riga eliminando il carattere iniziale "#": <ul><li style="list-style-type:none">#dataDirectory: ./data/ e sostituisci la directory predefinita con il percorso completo che desideri utilizzare, ad esempio  dataDirectory: /bigdisk/urchin/data/  </li></ul></li><li><p class="line862">Se necessario, crea la nuova directory dei dati. <strong>Nota importante.</strong> Questa directory deve essere leggibile e scrivibile dall'utente che ha eseguito l'accesso a Urchin. </li><li>Copia i dati esistenti nella nuova posizione. Per accertarsi che tutti i dati e le autorizzazioni vengano mantenuti correttamente, è consigliabile utilizzare il seguente comando: <ul><li style="list-style-type:none">cd data; tar cf - . | (cd /bigdisk/urchin/data; tar xpf -)  </li></ul></li><li>Rinomina la directory dei dati in data.old. Puoi rimuoverla completamente, se lo desideri, ma prima di farlo ti consigliamo di accertarti che tutto funzioni correttamente. </li><li>Per facilità di amministrazione, puoi creare un link simbolico nella directory principale di Urchin che punta al nuovo percorso, ad esempio <ul><li style="list-style-type:none">ln -s /bigdisk/urchin/data ./data  </li></ul></li><li>Riavvia i servizi Urchin con il comando: bin/urchinctl start </li><li>Esegui l'accesso a Urchin come utente con privilegi di amministratore. Viene visualizzata la schermata Licenza Urchin. Fai semplicemente clic sul link Riattiva licenza per completare l'operazione. </li></ol><p class="line867"><strong>Per sistemi Windows:</strong> <ol type="1"><li><p class="line862">Interrompi i servizi Urchin: Start-&gt;Programmi-&gt;Urchin-&gt;Disabilita servizi Urchin. </li><li>Apri Windows Esplora risorse e naviga fino alla cartella etc della distribuzione Urchin. Per impostazione predefinita, C:\Program Files\Urchin\etc. </li><li>Utilizzando un editor di testo, apri il file urchin.conf. </li><li>Rimuovi il commento dalla seguente riga eliminando il carattere iniziale "#":  <ul><li style="list-style-type:none">#dataDirectory: ./data/ e sostituisci la cartella predefinita con la lettera di unità e il percorso completo che desideri utilizzare,  ad esempio dataDirectory: E:\Urchin\data    </li></ul></li><li>Se necessario, crea la nuova cartella dei dati. Nota importante. Le autorizzazioni su questa cartella devono consentire l'accesso in lettura e scrittura al servizio Urchin. </li><li>Copia il contenuto della cartella dei dati nella nuova cartella. </li><li>Rinomina la cartella dei dati in data.old. Puoi rimuoverla completamente, se lo desideri, ma prima di farlo ti consigliamo di accertarti che tutto funzioni correttamente. </li><li><p class="line862">Riavvia i servizi Urchin: Start-&gt;Programmi-&gt;Urchin-&gt;Abilita servizi Urchin. </li></ol><p class="line867"><strong>Considerazioni</strong> <p class="line874">A causa del modo in cui è implementata la licenza sui sistemi di tipo UNIX per impedire sabotaggi, lo spostamento della directory dei dati di Urchin richiede la riattivazione della licenza Urchin. Tuttavia, l'operazione di riattivazione è estremamente semplice: devi solo eseguire l'accesso come utente con privilegi di amministratore di Urchin e fare clic su Riattiva licenza. </div><div id="pagebottom"></div>
</div>


<div id="footer" style="clear: both; margin: 0; padding: 0; border-bottom:1px solid #CCC;"></div><div id="copyright" style="font-size: 70%; text-align: center;">&copy;2010 Google</div>
</body></html>