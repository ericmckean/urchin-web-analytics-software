<html><head><meta http-equiv="Content-Type" content="text/html; charset=UTF-8"></head><body><table id="top_location_line" width="100%"><table id="top_location_line" width="100%"><tr width="100%"><td><a href="http://www.urchin.com"><img border="0" src="../images/google_sm.gif" width="135" height="41"></a></td><td width="100%"><span id="top_line" style="width: 100%; float: left; clear: both; border-bottom: 1px solid #CCC;"><span id="top_title" style="float: left; margin-top: 10px;"><b>Help Center</b></span></td></tr></table>
<div id="page" lang="en" dir="ltr">
<div dir="ltr" id="content" lang="en">
<p class="line867"><strong>Uso di UTM con E-commerce</strong> <p class="line867"><strong>Introduzione</strong> <p class="line874">Dal momento che l'aspetto principale di UTM consiste nella possibilità di identificare e correlare l'attività dei visitatori, è possibile monitorare l'attività dei visitatori che genera entrate in tutti i tuoi siti e creare rapporti complessivi. Le transazioni che hanno luogo sul server che ospita il software del tuo carrello degli acquisti possono essere correlate alle sessioni sugli altri server web di tua proprietà, consentendo la creazione di rapporti sulle variabili di sessione come riferimenti e parole chiave e il raffronto con le entrate da esse generate. UTM offre il monitoraggio multisessione, che segue il visitatore dalla sorgente all'acquisto o all'obiettivo. I rapporti Conversione e ROI forniscono risultati dettagliati sulle iniziative di marketing online, quali acquisto di parole chiave, campagne email e scambi di link. <p class="line867"><strong>Stessa configurazione di dominio</strong> <p class="line874">Se il sito web di front-end e il sito di e-commerce protetto utilizzano lo stesso dominio, l'installazione di UTM sul tuo sito di e-commerce non differisce dall'installazione su siti di qualsiasi altro tipo. Le informazioni contenute negli altri paragrafi di questa sezione sull'installazione di UTM forniscono le relative specifiche. Occorre prestare attenzione in particolare ai paragrafi che illustrano come impostare correttamente il dominio UTM per il tuo sito di e-commerce e gli altri siti. Per ulteriori informazioni sui formati log delle transazioni di e-commerce, consulta la sezione E-commerce della documentazione. <p class="line867"><strong>Configurazione di più domini</strong> <p class="line862">È sempre più frequente che i siti web con carrelli degli acquisti di e-commerce affidino in outsourcing la componente di e-commerce a un'altra organizzazione come Amazon, PayPal o Yahoo Stores. Ciò può causare un problema per il monitoraggio UTM, in quanto il dominio di UTM cambia quando il visitatore passa dal sito web principale al negozio protetto. Per consentire al negozio protetto di utilizzare lo stesso ID UTM del visitatore utilizzato sul sito web principale, l'ID del visitatore deve essere trasferito all'interno del link al negozio protetto. UTM contiene una funzione utmLinker che unisce il link all'ID appropriato prima di inviarlo al negozio. Invece di effettuare il collegamento diretto al negozio, è sufficiente inviare il link alla funzione utmLinker. Quelle che seguono sono le istruzioni specifiche per utilizzare utmLinker: <ol type="1"><li>Modifica il file urchin.js nella root dei documenti di entrambi i siti web; imposta la variabile _ulink su 1 e la variabile _udn su "nessuno" </li><li>Imposta il dominio UTM del profilo lasciando il campo vuoto. </li><li>Modifica i link che collegano il sito principale al sito protetto nel seguente modo. </li></ol><p class="line867"><pre>   &lt;a
   href='javascript:__utmLinker("https://previous_link?with_parameters");'&gt;
   link-to-shopping-cart&lt;/a&gt;
</pre></div><div id="pagebottom"></div>
</div>


<div id="footer" style="clear: both; margin: 0; padding: 0; border-bottom:1px solid #CCC;"></div><div id="copyright" style="font-size: 70%; text-align: center;">&copy;2010 Google</div>
</body></html>