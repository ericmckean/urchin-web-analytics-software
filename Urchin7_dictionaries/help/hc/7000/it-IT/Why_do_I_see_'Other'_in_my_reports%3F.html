<html><head><meta http-equiv="Content-Type" content="text/html; charset=UTF-8"></head><body><table id="top_location_line" width="100%"><table id="top_location_line" width="100%"><tr width="100%"><td><a href="http://www.urchin.com"><img border="0" src="../images/google_sm.gif" width="135" height="41"></a></td><td width="100%"><span id="top_line" style="width: 100%; float: left; clear: both; border-bottom: 1px solid #CCC;"><span id="top_title" style="float: left; margin-top: 10px;"><b>Help Center</b></span></td></tr></table>
<div id="page" lang="en" dir="ltr">
<div dir="ltr" id="content" lang="en">
<p class="line867"><strong>Perché vedo le voci "Altro" nei miei rapporti?</strong> <p class="line874">Ogni record del rapporto Urchin è memorizzato in un database di dimensioni fisse. I file che compongono il database vengono ruotati mensilmente, pertanto esiste un limite al numero di record unici che è possibile elencare nel database ogni mese. <p class="line874">Se il limite viene raggiunto, Urchin crea un ultimo record denominato "altro". Il record "altro" può aumentare il volume di numerosi rapporti. Una volta raggiunto il limite, gli ulteriori record unici aggiunti ai dati del rapporto vengono spostati nel record "Altro". Di conseguenza, se vengono visualizzate 5 pagine nuove quando il database è pieno, il record denominato "altro" conteggia altre 5 pagine visualizzate. <p class="line874">È possibile incrementare il limite dei record del database. Per impostazione predefinita, il limite è di 100.000 record, quindi Urchin registra un totale di 100.000 record unici al mese per ogni profilo. Se hai accesso con privilegi di "Super amministratore", puoi aumentare questo numero. Se non disponi di un accesso di questo tipo, devi chiedere al tuo amministratore Urchin di apportare le modifiche necessarie per tuo conto. <p class="line874">Aumento del valore del "Limite tabella DB" a livello globale: <ul><li>Fai clic su "Configurazione" (nella parte in alto a destra dell'interfaccia). </li><li>Fai clic su "Impostazioni" (menu di navigazione sulla sinistra). </li><li>Fai clic sulla scheda Impostazioni DB. </li><li>Utilizza la freccia rivolta verso il basso per aumentare il valore del "Limite tabella DB". </li><li>Fai clic su "Aggiorna" per salvare le modifiche.  </li></ul><p class="line874">Aumento del valore del "Limite tabella DB" per un profilo esistente: <ul><li>Fai clic su "Configurazione" (nella parte in alto a destra dell'interfaccia). </li><li>Fai clic sull'icona a chiave inglese di modifica accanto al profilo desiderato. </li><li>Fai clic sulla scheda Memorizzazione/DB. </li><li>Modifica il valore del "Limite tabella DB" in base al nuovo limite di record che desideri impostare. Se utilizzi l'opzione "Valori predefiniti globali", il limite per il profilo corrisponderà al valore delle impostazioni globali, come indicato in precedenza.  </li><li>Fai clic su "Aggiorna". </li></ul><p class="line874">Nota. Tieni presente che questa impostazione aumenta lo spazio su disco richiesto e il tempo necessario ad aprire le varie visualizzazioni dei rapporti, poiché l'interfaccia dei rapporti di Urchin deve recuperare i dati in un database più grande. </div><div id="pagebottom"></div>
</div>


<div id="footer" style="clear: both; margin: 0; padding: 0; border-bottom:1px solid #CCC;"></div><div id="copyright" style="font-size: 70%; text-align: center;">&copy;2010 Google</div>
</body></html>