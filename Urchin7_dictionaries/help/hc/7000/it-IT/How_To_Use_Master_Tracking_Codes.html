<html><head><meta http-equiv="Content-Type" content="text/html; charset=UTF-8"></head><body><table id="top_location_line" width="100%"><table id="top_location_line" width="100%"><tr width="100%"><td><a href="http://www.urchin.com"><img border="0" src="../images/google_sm.gif" width="135" height="41"></a></td><td width="100%"><span id="top_line" style="width: 100%; float: left; clear: both; border-bottom: 1px solid #CCC;"><span id="top_title" style="float: left; margin-top: 10px;"><b>Help Center</b></span></td></tr></table>
<div id="page" lang="en" dir="ltr">
<div dir="ltr" id="content" lang="en">
<p class="line867"><strong>Come utilizzare i codici di monitoraggio principali</strong> <p class="line874">Urchin ti consente di codificare i link utilizzando codici di monitoraggio principali (un utm_id) anziché variabili individuali. È sufficiente utilizzare utm_id nei tuoi link e definire il significato di ciascun utm_id in una tabella. Ad esempio, anziché l'espressione: <pre>http://www.sitohost.it/?utm_source=overture&amp;utm_medium=cpc&amp;utm_campaign=springpromo
</pre><p class="line874">puoi utilizzare la variabile UTM utm_id nel seguente modo: <pre>http://www.sitohost.it/?utm_id=2
</pre><p class="line874">L'utilizzo di utm_id nasconde le tue variabili di monitoraggio delle campagne ai visitatori e rende meno soggetta a errori la procedura di inserimento dei codici, poiché i valori delle variabili di monitoraggio delle campagne vengono specificati in una tabella, dove è possibile apportare modifiche e correzioni con facilità. <p class="line874">Per utilizzare i codici di monitoraggio principali, è necessario: <ul><li>Definire i codici in una tabella. </li><li>Applicare la tabella al tuo profilo come un filtro. </li><li>Utilizzare i codici di monitoraggio principali nei tuoi link.  </li></ul><p class="line867"><strong>Definizione dei codici</strong> <p class="line874">Per definire i codici, procedi nel seguente modo: <ol type="1"><li>Crea una tabella in Excel per mappare i codici con un gruppo di variabili di campagna. <ul><li style="list-style-type:none">La prima riga del file deve iniziare con "#Fields:" seguito dai nomi delle variabili UTM in qualsiasi ordine. Ciascuna riga definisce le impostazioni delle variabili di campagna per il codice di monitoraggio principale che hai inserito nella colonna "#Fields". Utilizza il trattino (-) per non indicare alcun valore. Puoi omettere i campi nella tabella per i quali non sono disponibili valori per alcun codice. Aggiungi una riga vuota in fondo al file (l'ultima riga del file non deve contenere testo). </li></ul></li><li class="gap">Salva la tabella Excel come file di testo delimitato da tabulazioni nella directory lib/custom/lookuptables della distribuzione Urchin. È necessario salvare il file con l'estensione ".lt".  </li></ol><p class="line867"><img alt="How_To_Use_Master_Tracking_Codes" src="../images/How_To_Use_Master_Tracking_Codes.jpg" title="How_To_Use_Master_Tracking_Codes" /> <p class="line867"><strong>Applicazione della tabella al tuo profilo</strong> <p class="line874">Per applicare la tabella a un profilo, procedi nel seguente modo: <ol type="1"><li>Accedi a Urchin come amministratore e fai clic su "Configurazione" (nella parte in alto a destra dell'interfaccia). </li><li>Modifica il profilo al quale desideri applicare i codici di monitoraggio principali. </li><li>Nella scheda Filtri, fai clic sull'icona "Aggiungi". </li><li>Nella procedura guidata filtro, seleziona "Tabella di ricerca" sotto "Tipo filtro". <ul><li style="list-style-type:none">Viene visualizzato il campo "Nome tabella" nella procedura guidata. </li></ul></li><li>Dall'elenco a discesa "Nome tabella" seleziona il nome della tabella creata. Se la tabella non viene visualizzata nell'elenco a discesa, assicurati che il nome del file della tabella abbia l'estensione .lt e che sia stato salvato nella directory lib/custom/lookuptables della distribuzione Urchin. </li><li>Dall'elenco a discesa "Campo da filtrare" seleziona utm_id (AUTO). </li><li>Fai clic su "Fine".  </li></ol><p class="line867"><strong>Utilizzo dei codici nei link</strong> <p class="line874">Utilizza i valori nella colonna "Filtri" della tua tabella di ricerca come valori utm_id. Ad esempio, se utilizzi la tabella di ricerca creata seguendo la procedura sopra descritta, puoi inserire i codici in un link nel seguente modo: <pre>http://www.sitohost.it/?utm_id=1
</pre><p class="line867"><strong>Ulteriori indicazioni</strong> <p class="line874">Se in un link utilizzi utm_id insieme ad altre variabili UTM (ad esempio, utm_source), i valori delle altre variabili verranno sovrascritti con i valori definiti nella tabella di ricerca. </div><div id="pagebottom"></div>
</div>


<div id="footer" style="clear: both; margin: 0; padding: 0; border-bottom:1px solid #CCC;"></div><div id="copyright" style="font-size: 70%; text-align: center;">&copy;2010 Google</div>
</body></html>