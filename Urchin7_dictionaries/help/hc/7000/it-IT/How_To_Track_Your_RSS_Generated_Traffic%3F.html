<html><head><meta http-equiv="Content-Type" content="text/html; charset=UTF-8"></head><body><table id="top_location_line" width="100%"><table id="top_location_line" width="100%"><tr width="100%"><td><a href="http://www.urchin.com"><img border="0" src="../images/google_sm.gif" width="135" height="41"></a></td><td width="100%"><span id="top_line" style="width: 100%; float: left; clear: both; border-bottom: 1px solid #CCC;"><span id="top_title" style="float: left; margin-top: 10px;"><b>Help Center</b></span></td></tr></table>
<div id="page" lang="en" dir="ltr">
<div dir="ltr" id="content" lang="en">
<p class="line867"><strong>Come monitorare il traffico generato da link RSS</strong> <ul><li style="list-style-type:none"><p class="line891"><em>Articolo di</em> <a href="EpikOne.html">EpikOne</a>,<em>consulente autorizzato di Google Analytics </em> </li></ul><p class="line874">Il monitoraggio della campagna di Urchin si basa sulla codifica dei link. Incorpori nei link codici di informazione che indirizzano il traffico verso il tuo sito. Quando l'utente accede al tuo sito, Urchin, utilizzando UTM, decodifica le informazioni sulla campagna incorporate e codifica l'utente. Uno dei grandi vantaggi della funzionalità di monitoraggio della campagna è che non è importante dove si trova il link. Potrebbe essere un annuncio banner, un annuncio CPC o, nel nostro caso, un link RSS. Se ti è possibile aggiungere le informazioni sulla campagna al link, sei in grado di monitorare la sorgente del traffico. <p class="line874">Il modo più semplice per monitorare il traffico generato dai link RSS è di utilizzare i tag utm_source, utm_medium e utm_campaign. Essi impostano la sorgente, il mezzo e la campagna nei quali viene visualizzato il link. Nella terminologia Urchin, si intende per "sorgente" l'origine specifica del RSS (ad esempio, un blog), per "mezzo" il meccanismo che indirizza la pubblicità all'utente finale (ad esempio, email, CPC, ricerca, RSS) e per "Campagna" la campagna di marketing (ad esempio, blog_promo o spring_promo).  È considerata una best practice includere sempre almeno questi tre tag.   <p class="line874">Per aggiungere i tag ai tuoi link RSS, procedi nel seguente modo: <p class="line867"><pre>    URL originale URL modificato
    www.esempio.it www.esempio.it/?utm_souce=Blog&amp;utm_medium=RSS&amp;utm_campaign=Promo
</pre><p class="line874">Quando un visitatore accede al tuo sito con "Blog", "RSS" e "Promo" nell'URL, Urchin rileva che un feed RSS da Blog ha indirizzato l'utente al tuo sito dalla campagna Promo. <p class="line862">Per visualizzare un riepilogo del traffico RSS, analizza il rapporto Ottimizzazione marketing -&gt; Risultati campagna marketing -&gt; Conversione mezzi. Questo rapporto confronta i mezzi in relazione a numero di visite, pagine visualizzate per visita, tassi di conversione e valore medio delle visite. Dovresti visualizzare un elenco "RSS" nella colonna "Mezzo/Sorgente" del rapporto. <p class="line874">Puoi anche suddividere in segmenti i risultati dei rapporti in base al "mezzo". Per eseguire questa operazione, fai clic sulla freccia rossa nella parte sinistra di ciascuna voce di un rapporto. Quindi seleziona "Rendimento per segmenti incrociati" nel menu e scegli "Mezzo" nel sottomenu. </div><div id="pagebottom"></div>
</div>


<div id="footer" style="clear: both; margin: 0; padding: 0; border-bottom:1px solid #CCC;"></div><div id="copyright" style="font-size: 70%; text-align: center;">&copy;2010 Google</div>
</body></html>