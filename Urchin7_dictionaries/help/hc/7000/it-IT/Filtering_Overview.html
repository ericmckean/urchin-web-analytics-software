<html><head><meta http-equiv="Content-Type" content="text/html; charset=UTF-8"></head><body><table id="top_location_line" width="100%"><table id="top_location_line" width="100%"><tr width="100%"><td><a href="http://www.urchin.com"><img border="0" src="../images/google_sm.gif" width="135" height="41"></a></td><td width="100%"><span id="top_line" style="width: 100%; float: left; clear: both; border-bottom: 1px solid #CCC;"><span id="top_title" style="float: left; margin-top: 10px;"><b>Help Center</b></span></td></tr></table>
<div id="page" lang="en" dir="ltr">
<div dir="ltr" id="content" lang="en">
<p class="line867"><strong>Informazioni generali sui filtri</strong> <p class="line867"><em>Articolo di </em> <a href="Panalysis.html">Panalysis</a><em>, consulente autorizzato del software Urchin </em> <p class="line874">L'uso dei filtri costituisce un concetto importante di Urchin 6 poiché ti consentono di controllare le modalità di presentazione dei dati nei rapporti di Urchin mediante la semplice inclusione o esclusione di dati o complesse modifiche. <p class="line874">L'utilizzo consueto dei filtri comprende: <ul><li>Esclusione delle tue attività dal sito web. </li><li>Creazione di rapporti limitati a un'area o una directory specifica nel sito web. </li><li>Aggiunta del nome di dominio al rapporto sui contenuti principali. </li><li>Aggiunta dei parametri di query URL al rapporto sui contenuti principali. </li></ul><p class="line874">I filtri funzionano con l'applicazione di una di 5 possibili azioni a un campo specifico nel file di log o nei rapporti Urchin. Le possibili azioni sono le seguenti. <ul><li><p class="line891"><strong>Escludi</strong>: eliminazione dei dati dai rapporti </li><li><p class="line891"><strong>Includi</strong>: limitazione a elementi specifici dei dati presentati nei rapporti </li><li><p class="line891"><strong>Cerca e sostituisci</strong>: modifica dei dati mediante sostituzione </li><li><p class="line891"><strong>Tabella di ricerca</strong>: aggiunta di contenuti ai rapporti basata su una tabella di dati esterna. Ad esempio, la conversione di ?id=1 in ?id=La mia home page </li><li><p class="line891"><strong>Avanzato</strong>: modifica dei dati mediante estrazione e combinazione. </li></ul><p class="line874">Per utilizzare i filtri devi accedere come amministratore. Dopo aver eseguito l'accesso puoi creare i filtri facendo clic sulla scheda Configurazione nell'angolo in alto a destra della schermata e andando quindi a Profili Urchin. Da qui puoi aggiungere il filtro mediante Gestione filtri oppure modificando o creando un profilo e aggiungendo un filtro dalla scheda Filtri e facendo clic sull'icona del segno più. <p class="line867"><strong>Sequenza di filtraggio</strong> <p class="line874">In Urchin 6 hai la possibilità di assegnare un filtro a un profilo oppure alla sorgente log. <p class="line874">Urchin elabora i filtri subito prima della creazione dei rapporti. La sequenza di elaborazione utilizzata da Urchin è descritta di seguito. <p class="line862">Lettura del file di log non elaborato -&gt; Creazione dei campi "Raw" del file di log -&gt; Elaborazione dei campi nei campi finali "Auto" -&gt; Elaborazione dei filtri nel profilo -&gt; Elaborazione dei filtri nella sorgente log -&gt; Presentazione del rapporto finale. <p class="line874">Questo significa che puoi utilizzare i filtri esclusivamente per modificare i dati presentati nel rapporto. Per tale motivo la maggior parte dei filtri utilizza i campi contrassegnati con "(Auto)" per modificare i dati presentati nei rapporti finali. Esistono ovviamente dei casi in cui devi utilizzare i campi contrassegnati con "(Raw)", tuttavia sono relativamente rari. <p class="line874">Importante. In caso di utilizzo di filtri di tipi diversi, l'ordine di applicazione è il seguente: <ul><li>Avanzato, Cerca e sostituisci </li><li>Tabella di ricerca </li><li>Escludi e includi.  </li></ul><p class="line874">Se sono specificati più filtri dello stesso tipo, questi vengono elaborati nello stesso ordine in cui sono collegati alle sorgenti log mediante l'interfaccia di amministrazione (o direttamente all'interno del database). Ogni filtro riceve i dati disponibili solo dopo l'applicazione del filtro precedente. <p class="line874">Un errore comune consiste nell'uso dei filtri di inclusione dove vengono applicati due filtri di inclusione in sequenza. Ad esempio <p class="line874">Filtro 1. Inclusione di una directory /somedirectory/ Filtro 2. Inclusione di un'altra directory /someotherdirectory/ <p class="line874">Dal momento che una pagina non può risiedere in entrambe le directory, il rapporto risultante mostrerà 0 pagine. Il motivo è che la seconda directory riceve solo i dati che si trovano nella directory /somediretory. Poiché il secondo filtro includerà solo il pattern /someotherdirectory, il risultato sarà 0 pagine perché nessuna pagina rimanente dopo il filtro 1 corrisponderà a tale pattern. <p class="line874">La soluzione corretta al problema consiste nell'utilizzo di un'espressione regolare che corrisponda a entrambe le directory nell'unico filtro. Ad esempio ^/(somedirectory|somotherdirectory)/.* <p class="line867"><strong>Suggerimento.</strong> Verifica i pattern dei tuoi filtri nel relativo rapporto prima di aggiungerli al profilo Urchin mediante il campo Filtro che si trova nella parte superiore del rapporto. Esempio. Verifica un URL nel rapporto Ottimizzazione contenuto -&gt; Rendimento contenuto -&gt; Contenuti principali.  </div><div id="pagebottom"></div>
</div>


<div id="footer" style="clear: both; margin: 0; padding: 0; border-bottom:1px solid #CCC;"></div><div id="copyright" style="font-size: 70%; text-align: center;">&copy;2010 Google</div>
</body></html>