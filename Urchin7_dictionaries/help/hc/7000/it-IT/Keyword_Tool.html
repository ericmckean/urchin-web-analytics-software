<html><head><meta http-equiv="Content-Type" content="text/html; charset=UTF-8"></head><body><table id="top_location_line" width="100%"><table id="top_location_line" width="100%"><tr width="100%"><td><a href="http://www.urchin.com"><img border="0" src="../images/google_sm.gif" width="135" height="41"></a></td><td width="100%"><span id="top_line" style="width: 100%; float: left; clear: both; border-bottom: 1px solid #CCC;"><span id="top_title" style="float: left; margin-top: 10px;"><b>Help Center</b></span></td></tr></table>
<div id="page" lang="en" dir="ltr">
<div dir="ltr" id="content" lang="en">
<p class="line867"><strong>Strumento per le parole chiave</strong> <p class="line862">A partire dalla versione Urchin 6.6, è possibile accedere allo Strumento per le parole chiave di Ad<tt class="backtick"></tt>Words direttamente dai rapporti Urchin relativi al CPC. <p class="line862">Lo <a class="https" href="https://adwords.google.com/support/bin/answer.py?answer=6325&amp;hl=it">Strumento per le parole chiave</a> è un'ottima soluzione per individuare nuove parole chiave per le tue <a class="https" href="https://adwords.google.com/support/bin/answer.py?answer=6304&amp;hl=it">campagne pubblicitarie</a>. Ad esempio, se gestisci un hotel economico, lo Strumento per le parole chiave può suggerirti parole chiave correlate quali "offerte hotel" o "motel".  Aggiungendo questi termini alternativi all'elenco di parole chiave del tuo <a class="https" href="https://adwords.google.com/support/bin/answer.py?answer=6298&amp;hl=it">gruppo di annunci</a>, potrai raggiungere nuovi clienti con i quali, altrimenti, non saresti mai potuto entrare in contatto. <p class="line874">Lo Strumento per le parole chiave è particolarmente utile in tre situazioni: <ul><li>Quando crei un nuovo gruppo di annunci </li><li>Quando le parole chiave utilizzate non hanno un rendimento soddisfacente e occorre trovare nuove opzioni </li><li>Quando è stata individuata una parola chiave che ha un ottimo rendimento e si desidera trovarne altre simili </li></ul><p class="line874">Tieni presente che lo Strumento per le parole chiave è più efficace con parole chiave brevi, formate da uno o due termini. Pertanto, "hotel economico" produrrà risultati migliori di "hotel a prezzi vantaggiosi per turisti".  Infatti, se la parola chiave è formata da molti termini, difficilmente lo Strumento per le parole chiave riesce a individuare quelli più importanti e a proporre alternative appropriate. Vuoi altri consigli? Prova a utilizzare lo Strumento per le parole chiave per: <ul><li><p class="line891"><strong>Trovare parole chiave in base ai contenuti del sito.</strong> Anziché inserire le tue parole chiave, utilizza l'opzione Contenuti del sito web. Consente di inserire l'URL del sito web aziendale o di qualsiasi altro sito web correlato alla tua attività. Il sistema Ad<tt class="backtick"></tt>Words analizzerà la pagina e suggerirà parole chiave pertinenti. Questa funzione è disponibile solo in <a class="https" href="https://adwords.google.com/support/bin/answer.py?answer=25633&amp;hl=it">alcune</a> lingue. </li><li><p class="line891"><strong>Creare nuovi gruppi di annunci distinti</strong> con parole chiave simili. Ti consigliamo di creare più gruppi di annunci per campagna, ciascuno con poche parole chiave simili e ben mirate. Utilizza lo Strumento per le parole chiave per scoprire parole chiave pertinenti, quindi suddividile in insiemi di 5-20 termini simili. Scopri esempi di gruppi di annunci che promuovono un <a class="https" href="https://adwords.google.com/support/bin/answer.py?answer=46075&amp;hl=it">unico</a> prodotto o servizio e gruppi di annunci che promuovono <a class="https" href="https://adwords.google.com/support/bin/answer.py?answer=46074&amp;hl=it">più</a> prodotti o servizi. </li><li><p class="line891"><strong>Identificare parole chiave a corrispondenza inversa.</strong> Lo Strumento per le parole chiave può individuare parole chiave non pertinenti che gli utenti potrebbero utilizzare. Supponiamo tu venda mazzi di fiori e inserisca nello Strumento per le parole chiave la parola "fiori". Lo strumento potrebbe suggerire di inserire il termine correlato "giardini" al tuo gruppo di annunci come <a class="https" href="https://adwords.google.com/support/bin/answer.py?answer=63235&amp;hl=it">parola chiave a corrispondenza inversa</a>. In questo modo, l'annuncio non verrà pubblicato in corrispondenza di termini di ricerca come "fiori da giardino" o simili e verrà visualizzato esclusivamente da clienti interessati al prodotto. </li><li><p class="line891"><strong>Ricercare sinonimi.</strong> La casella Utilizza sinonimi dell'opzione Parole o frasi descrittive è sempre selezionata per impostazione predefinita. In questo caso, il termine "bed and breakfast" potrebbe essere suggerito come sinonimo della parola chiave "hotel". Se si deseleziona la casella, lo strumento suggerisce esclusivamente parole chiave che contengono almeno uno dei termini inseriti. </li><li><p class="line891"><strong>Specificare una lingua e una località.</strong> Se utilizzi lo Strumento per le parole chiave dopo aver effettuato l'accesso all'account, visualizzerai un'opzione che consente di personalizzare i risultati per una determinata località e lingua. Per rivolgerti a utenti di lingua spagnola che vivono in Francia, assicurati di impostare la lingua e la località corrispondenti nello Strumento per le parole chiave. <strong>Nota.</strong> Urchin recupera insiemi di parole chiave dallo Strumento per le parole chiave di AdWords in base alla lingua/regione definita per l'utente Urchin nelle impostazioni Preferenze utente o Localizzazione globale. </li><li><p class="line891"><strong>Inserire inizialmente parole generiche per passare poi a termini più specifici.</strong> Per iniziare, prova a inserire nello Strumento per le parole chiave termini generici come "fiori". Successivamente, scegli termini specifici come "rose rosse" o "cactus in miniatura". </li></ul><p class="line862">Se hai eseguito l'accesso al tuo account, lo Strumento per le parole chiave ti consente anche di aggiungere parole chiave al gruppo di annunci. Basta fare clic su 'aggiungi' in corrispondenza dei risultati desiderati. Se non hai eseguito l'accesso all'account e stai utilizzando lo <a class="https" href="https://adwords.google.it/select/KeywordToolExternal">standalone</a>Strumento per le parole chiave, puoi copiare le parole chiave in un documento a parte e incollarle nel gruppo di annunci dopo aver eseguito l'accesso. Hai bisogno di altri suggerimenti per le parole chiave? Prova lo <a class="http" href="http://www.google.com/sktool">Strumento per le parole chiave basato sulla ricerca</a>, un nuovo strumento che elabora termini pertinenti al tuo sito web. <p class="line867"><strong>Nota importante.</strong> Google Ad<tt class="backtick"></tt>Words non garantisce che queste parole chiave migliorino il rendimento della tua campagna. Google Ad<tt class="backtick"></tt>Words si riserva il diritto di non approvare qualsiasi parola chiave aggiunta. Sei responsabile delle parole chiave selezionate e dell'uso delle parole chiave in conformità alle leggi vigenti. </div><div id="pagebottom"></div>
</div>


<div id="footer" style="clear: both; margin: 0; padding: 0; border-bottom:1px solid #CCC;"></div><div id="copyright" style="font-size: 70%; text-align: center;">&copy;2010 Google</div>
</body></html>