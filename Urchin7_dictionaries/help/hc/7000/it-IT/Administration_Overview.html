<html><head><meta http-equiv="Content-Type" content="text/html; charset=UTF-8"></head><body><table id="top_location_line" width="100%"><table id="top_location_line" width="100%"><tr width="100%"><td><a href="http://www.urchin.com"><img border="0" src="../images/google_sm.gif" width="135" height="41"></a></td><td width="100%"><span id="top_line" style="width: 100%; float: left; clear: both; border-bottom: 1px solid #CCC;"><span id="top_title" style="float: left; margin-top: 10px;"><b>Help Center</b></span></td></tr></table>
<div id="page" lang="en" dir="ltr">
<div dir="ltr" id="content" lang="en">
<p class="line867"><strong>Panoramica sull'amministrazione</strong> <p class="line867"><strong>Introduzione</strong> <p class="line874">L'interfaccia di amministrazione Urchin è un centro di comando basato su browser dal quale puoi controllare praticamente tutto ciò che riguarda l'esecuzione di Urchin, ad esempio l'impostazione dei profili, la pianificazione di eventi di elaborazione log, la gestione di utenti e gruppi, la configurazione dei filtri e altro ancora. <p class="line862">Per iniziare, esegui l'accesso al sistema Urchin utilizzando un browser. Se durante l'installazione è stata utilizzata la porta predefinita, l'URL deve essere <a class="http" href="http://tuo.server.com:9999/">http://tuo.server.com:9999/</a>, sostituendo "tuo.server.com" con il nome reale del sistema sul quale viene eseguito Urchin. In alternativa, puoi utilizzare <a class="http" href="http://localhost:9999/">http://localhost:9999/</a> se operi direttamente sul sistema. Nelle piattaforme Windows esiste un collegamento denominato "Amministrazione Urchin" nel menu Start. La password predefinita per l'account "admin" è "urchin". Accertati di cambiarla utilizzando una password più sicura. <p class="line867"><strong>Utilizzo dell'interfaccia di amministrazione</strong> <ul><li>Per accedere all'interfaccia di amministrazione, fai clic su Configurazione in alto a destra. </li><li class="gap">L'interfaccia fornisce l'accesso ai protocolli di configurazione. Nel pannello di navigazione a sinistra, fai clic sulle frecce per espandere una sezione particolare, ad esempio Profili Urchin, Utenti e gruppi, Programma di pianificazione e Impostazioni. Il colore più scuro indica la schermata attualmente visualizzata.  </li><li class="gap">Facendo clic sul pulsante "Modifica" accanto a una determinata voce, puoi modificare la configurazione relativa a tale voce. Per aggiungere nuove voci, fai clic sul pulsante "Aggiungi" (l'icona con il segno "+") nella parte superiore destra della tabella. Dopo aver fatto clic su "Modifica" per una voce, viene visualizzato l'insieme di schermate di configurazione disponibili per quella voce sotto forma di schede nella parte superiore. </li><li class="gap">Per accedere alle impostazioni di configurazione contenute in una scheda, fai clic su di essa. Dopo aver modificato un'impostazione non dimenticare di fare clic sul pulsante "Aggiorna" in basso in ogni schermata. </li><li class="gap">Se in un'area particolare l'elenco delle voci è lungo, puoi scorrerlo utilizzando il pulsante Avanti/Indietro immediatamente sopra e sotto l'elenco di voci della tabella. Puoi anche modificare il numero di voci visualizzate nella tabella cambiando il valore "#Elementi visualizzati" (il valore predefinito è 10) mostrato sopra l'elenco.  </li><li class="gap">L'opzione Filtro + - (includi/escludi) consente di trovare rapidamente una voce specifica. Immetti semplicemente il nome completo o parziale della voce e fai clic sul pulsante più (includi) o meno (escludi). </li><li class="gap">La Guida relativa a ciascuna schermata è disponibile sotto la tabella. </li></ul></div><div id="pagebottom"></div>
</div>


<div id="footer" style="clear: both; margin: 0; padding: 0; border-bottom:1px solid #CCC;"></div><div id="copyright" style="font-size: 70%; text-align: center;">&copy;2010 Google</div>
</body></html>