<html><head><meta http-equiv="Content-Type" content="text/html; charset=UTF-8"></head><body><table id="top_location_line" width="100%"><table id="top_location_line" width="100%"><tr width="100%"><td><a href="http://www.urchin.com"><img border="0" src="../images/google_sm.gif" width="135" height="41"></a></td><td width="100%"><span id="top_line" style="width: 100%; float: left; clear: both; border-bottom: 1px solid #CCC;"><span id="top_title" style="float: left; margin-top: 10px;"><b>Help Center</b></span></td></tr></table>
<div id="page" lang="en" dir="ltr">
<div dir="ltr" id="content" lang="en">
<p class="line867"><strong>Come inserire i codici nei link online</strong> <p class="line874">Quando utilizzi Urchin, devi assicurarti di applicare una strategia completa per codificare i tuoi annunci online. Si tratta di un prerequisito importante che permette a Urchin di segnalarti le attività di marketing effettivamente redditizie. Fortunatamente, il processo di codifica avviene senza problemi una volta comprese le modalità di differenziazione delle campagne.  Per cominciare, puoi fare riferimento ai suggerimenti indicati di seguito. <p class="line867"><strong>Codifica solo ciò che è necessario.</strong> <p class="line874">In generale, è necessario inserire i codici in tutti i link delle parole chiave a pagamento (ad esempio, Google, Overture, MSN), i banner e gli altri annunci, nonché i link contenuti all'interno di messaggi email promozionali. <p class="line874">Per alcuni link specifici la codifica non è necessaria e molte volte non è nemmeno possibile eseguirla. Non dovresti tentare di inserire i codici nei link di parole chiave organiche (gratuite) dai motori di ricerca e non è necessario codificare i link provenienti dai siti di referral, ad esempio portali e siti affiliati. Urchin rileva automaticamente il motore di ricerca e la parola chiave dai referral di parole chiave organiche (gratuite) e i parametri di questi referral vengono visualizzati nei rapporti Urchin, in genere sotto gli elenchi "Organici". Urchin individua inoltre i referral da altri siti web e li indica nei rapporti, sia che siano stati codificati o meno. <p class="line867"><strong>Utilizza solo le variabili di campagna necessarie.</strong> <p class="line874">Le capacità di codifica dei link di Urchin consentono di identificare in modo univoco praticamente tutte le campagne che desideri. Urchin monitora le campagne online utilizzando una combinazione delle cinque seguenti dimensioni di marketing:  <ul><li>Sorgente </li><li>Mezzo </li><li>Termine </li><li>Contenuto </li><li>Campagna  </li></ul><p class="line867"><strong>Sorgente</strong> Ciascun referral a un sito web ha un'origine o sorgente. Esempi di sorgente sono il motore di ricerca Google, il motore di ricerca AOL, il nome di una newsletter o il nome di un sito web di riferimento. <p class="line867"><strong>Mezzo</strong> Il mezzo consente di qualificare la sorgente; insieme, la sorgente e il mezzo forniscono informazioni specifiche sull'origine di un referral. Ad esempio, nel caso di una sorgente del motore di ricerca Google, il mezzo potrebbe essere "costo per clic", a indicare un link sponsorizzato pagato dall'inserzionista, oppure "organico", a indicare un link nei risultati del motore di ricerca gratuiti. Nel caso in cui la sorgente sia "newsletter", alcuni esempi di mezzo sono "email" e "stampa". <p class="line867"><strong>Termine</strong> Il termine o parola chiave è la parola o la frase che un utente digita in un motore di ricerca. <p class="line867"><strong>Contenuto</strong> La dimensione contenuto descrive la versione di un annuncio sul quale un visitatore ha fatto clic. Viene utilizzata nella pubblicità Content-target e nel Test del contenuto (A/B) per determinare quale versione di un annuncio ha maggiore effetto su potenziali clienti redditizi. <p class="line867"><strong>Campagna</strong> La dimensione campagna differenzia le promozioni di prodotti, come "Svendita primaverile di sci" o le campagne con slogan, come "In forma per l'estate". <p class="line874">Tuttavia, non pensare che sia necessario utilizzare tutte e cinque le variabili in ciascun link. È considerata una best practice includere sempre almeno i tre tag Sorgente, Mezzo e Campagna. Per aggiungere questi tag ai tuoi link, procedi nel seguente modo:  <p class="line867"><pre>    URL originale URL modificato
    www.esempio.it www.esempio.it/?utm_souce=eNews&amp;utm_medium=Email&amp;utm_campaign=Feb2008
    www.esempio.it www.esempio.it/?utm_souce=Google&amp;utm_medium=PPC&amp;utm_campaign=ProductXYZ_Promo
    www.esempio.it www.esempio.it/?utm_souce=Blog&amp;utm_medium=Banner_Ad&amp;utm_campaign=Blog_Promo
</pre><p class="line862">Per creare i link, puoi inoltre utilizzare lo <a class="http" href="http://www.google.com/support/analytics/bin/answer.py?hl=it&amp;answer=55578">Strumento di creazione URL</a>. Se desideri nascondere le informazioni di codifica che hai inserito nei link, Urchin ti offre la possibilità di creare una tabella che mantiene tutte le informazioni riservate. Per ulteriori informazioni, consulta l'articolo <a href="How_To_Use_Master_Tracking_Codes.html">Come utilizzare i codici di monitoraggio principali</a>. </div><div id="pagebottom"></div>
</div>


<div id="footer" style="clear: both; margin: 0; padding: 0; border-bottom:1px solid #CCC;"></div><div id="copyright" style="font-size: 70%; text-align: center;">&copy;2010 Google</div>
</body></html>