<html><head><meta http-equiv="Content-Type" content="text/html; charset=UTF-8"></head><body><table id="top_location_line" width="100%"><table id="top_location_line" width="100%"><tr width="100%"><td><a href="http://www.urchin.com"><img border="0" src="../images/google_sm.gif" width="135" height="41"></a></td><td width="100%"><span id="top_line" style="width: 100%; float: left; clear: both; border-bottom: 1px solid #CCC;"><span id="top_title" style="float: left; margin-top: 10px;"><b>Help Center</b></span></td></tr></table>
<div id="page" lang="en" dir="ltr">
<div dir="ltr" id="content" lang="en">
<p class="line867"><strong>Funzionamento di UTM (Urchin Traffic Monitor)</strong> <p class="line867"><strong>Panoramica</strong> <p class="line874">Urchin Traffic Monitor (UTM), in attesa di brevetto, disponibile originariamente in Urchin 4, è stato progettato specificatamente per fornire misurazioni precise dei visitatori unici dei siti web. Per le aziende che desiderano approfondire la conoscenza del comportamento dei loro visitatori online, UTM è una tecnologia estremamente utile che unisce le informazioni migliori sul lato client e server consentendo all'utente di controllare i dati. Facile da installare, questa tecnologia consente ai proprietari di aziende di identificare esattamente i visitatori unici e i percorsi dei clic, nonché restituire parametri di fedeltà inclusi i visitatori alla prima visita, i visitatori di ritorno e la frequenza di utilizzo. Le versioni più recenti di UTM forniscono funzionalità avanzate di monitoraggio delle campagne. <p class="line874">Il sistema Urchin Traffic Monitor è formato da due componenti: il sensore UTM, uno snippet di codice installato nel contenuto del sito web, e il motore UTM, che fa parte del motore di elaborazione log di Urchin. Il sensore UTM consente la raccolta dei dati sul lato client, i quali vengono poi inviati nuovamente a Urchin per ogni pagina visualizzata. Le informazioni sul lato client vengono combinate con i dati sul lato server esistenti dal motore UTM per fornire una visione completa e precisa delle attività del sito web. <p class="line862">Il sensore UTM è formato da una piccola quantità di codice JavaScript che svolge due importanti funzioni. In primo luogo, il sensore annulla gli effetti della cache costringendo almeno un hit a procedere verso i server web Google per ciascuna pagina visualizzata. In secondo luogo, il sensore UTM identifica in modo univoco ciascun visitatore utilizzando cookie proprietari sul lato client per monitorare i visitatori alla prima visita e quelli di ritorno. L'identificatore di cookie è un tag di comunicazione visualizzabile solo dal server web analogamente agli ID di sessione. Non è un cookie di terze parti, il quale invia informazioni all'esterno del sistema, violando molte norme sulla privacy. <p class="line874">Il sistema UTM funziona nel modo descritto di seguito. Il server web fornisce due funzioni di base: pubblicazione di contenuti e registrazione. Il contenuto del sito web include il sensore UTM che viene pubblicato nel browser dell'utente. Il sensore UTM imposta identificatori univoci e invia una richiesta aggiuntiva allo stesso server web. Il motore UTM, che fa parte del motore di elaborazione log di Urchin, utilizza i dati di questa richiesta per fornire una visione precisa e completa del comportamento del visitatore. <p class="line867"><strong>Sensore UTM</strong> <p class="line874">Il sensore UTM aumenta la precisione e la completezza dei dati del file di log annullando gli effetti della cache e del proxy. Ad esempio, quando l'utente torna a una pagina visualizzata in precedenza, il contenuto della pagina viene inviato dalla memoria cache alla memoria del browser. Lo stesso modello si applica quando la cache viene fornita da un fornitore di servizi. Al server web non viene trasmessa alcuna informazione sulla pagina visualizzata. Tuttavia, il sensore UTM attiva un hit univoco aggiuntivo che forza l'invio di almeno un piccolo record al server web. Questa informazione viene registrata nel file di log, che ora ha ricevuto informazioni sulla pagina visualizzata di origine. <p class="line867"><img alt="on-demand-collection" src="../images/on-demand-collection.jpg" title="on-demand-collection" /> <p class="line874">La seconda importante funzione del sensore UTM è identificare in modo univoco sia le sessioni che i visitatori unici. Tramite una combinazione di cookie del browser in attesa di brevetto, il sensore rileva e inizializza gli identificatori univoci dei visitatori e delle sessioni, consentendo di monitorare esattamente i visitatori nuovi e di ritorno indipendentemente dal comportamento del proxy del fornitore di servizi. La maggior parte dei fornitori di servizi trae vantaggio dal proxy riciclando gli indirizzi IP e raggruppando in cluster gli utenti dietro i firewall. Ciò può causare problemi al normale monitoraggio dei file di log, che utilizza in genere l'indirizzo IP come identificatore dell'utente. <p class="line874">Il sensore UTM è in grado di aprire una breccia nel proxy utilizzando gli identificatori dei cookie anziché gli indirizzi IP. Ad esempio, quando un visitatore unico alla prima visita accede al sito web tramite un firewall con un indirizzo IP, la pagina visualizzata pubblicata contiene il sensore UTM, il quale imposta l'identificatore nel browser del visitatore. <p class="line874">Alla visita successiva dello stesso visitatore, l'ID univoco viene passato al server web insieme a ciascuna richiesta. Quindi anche se all'utente viene ora assegnato un secondo indirizzo IP, la tecnologia UTM identifica correttamente il visitatore con l'ID originale. Oltre ad annullare gli effetti delle complesse tecniche proxy, questa funzione esegue anche il monitoraggio dei visitatori che viaggiano e utilizzano i propri laptop da postazioni diverse e con provider diversi. </div><div id="pagebottom"></div>
</div>


<div id="footer" style="clear: both; margin: 0; padding: 0; border-bottom:1px solid #CCC;"></div><div id="copyright" style="font-size: 70%; text-align: center;">&copy;2010 Google</div>
</body></html>