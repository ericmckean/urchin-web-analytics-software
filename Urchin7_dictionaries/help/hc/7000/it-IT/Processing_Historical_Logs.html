<html><head><meta http-equiv="Content-Type" content="text/html; charset=UTF-8"></head><body><table id="top_location_line" width="100%"><table id="top_location_line" width="100%"><tr width="100%"><td><a href="http://www.urchin.com"><img border="0" src="../images/google_sm.gif" width="135" height="41"></a></td><td width="100%"><span id="top_line" style="width: 100%; float: left; clear: both; border-bottom: 1px solid #CCC;"><span id="top_title" style="float: left; margin-top: 10px;"><b>Help Center</b></span></td></tr></table>
<div id="page" lang="en" dir="ltr">
<div dir="ltr" id="content" lang="en">
<p class="line867"><strong>Elaborazione dei log storici</strong> <p class="line867"><strong>Panoramica</strong> <p class="line874">Dopo aver installato Urchin puoi elaborare i log storici. Questa operazione può essere eseguita facilmente. Specifica semplicemente una directory e un nome di file parziale e/o caratteri jolly (ad esempio le espressioni regolari) nelle schermate Impostazioni log di Gestione log. NOTA. Non puoi utilizzare caratteri jolly in sorgenti log HTTP e HTTPS remote. <p class="line867"><strong>Come elaborare i log storici</strong> <p class="line862">In primo luogo, aggiungi una sorgente log al sistema. Fai clic sul pulsante Configurazione nel menu in alto, quindi sul link Profili Urchin -&gt; Gestione log. Nella schermata principale fai clic sul pulsante Aggiungi in alto a destra. Nella prima schermata seleziona Aggiungi sorgente log locale e continua. Nella schermata successiva fai clic su Sfoglia; viene visualizzato il Browser di file. Individua la directory corretta nella parte sinistra della finestra. Nella parte destra della finestra vengono visualizzati i file della directory, mentre nella parte sinistra vengono visualizzate tutte le altre sottodirectory della directory attualmente aperta. Quando viene visualizzata la directory corretta, immetti un nome di file parziale e un asterisco, o un'altra espressione regolare, e fai clic sul pulsante Verifica. Viene aperta una finestra che mostra tutte le corrispondenze al pattern. Fai clic su un nome di file qualsiasi per ottenere le relative informazioni: percorso, dimensioni, data dell'ultima modifica e autorizzazioni all'uso del file. Se la corrispondenza al pattern è corretta, fai clic su OK, quindi di nuovo su OK nella finestra Browser di file. Specifica quindi il nome della sorgente log e fai clic su Avanti. Specifica il formato log dall'elenco a discesa e fai clic sul pulsante Fine. Se il Nome sorgente log (che deve essere univoco) è valido, fai clic sul pulsante Completato per trovare l'elenco Gestione log della sorgente log. <p class="line862">Quindi, se non è stato ancora fatto, associa il file di log con un profilo facendo clic sul pulsante Configurazione nel menu in alto, quindi sul pulsante Profili Urchin -&gt; Profili. Una volta completata l'associazione, fai clic sul pulsante Esegui/Pianifica accanto al profilo nell'elenco Profili principale. Puoi pianificare l'esecuzione del profilo oppure fare clic sul pulsante Esegui ora per avviare l'elaborazione immediatamente. <p class="line874">Urchin non ha bisogno di alcun tipo di rotazione log per evitare la duplicazione dei dati poiché è dotato di una funzionalità di monitoraggio log che assicura che vengano elaborati solo i nuovi hit. Tuttavia, come menzionato in precedenza, i log possono esaurire velocemente grandi quantità di spazio su disco, quindi è consigliabile comprimere e archiviare periodicamente i file di log. Poiché per Urchin non è mai necessario rileggere i file di log dopo che sono stati elaborati, è perfettamente accettabile eliminare i log dopo ogni elaborazione. Tuttavia, molte persone conservano i log per un determinato periodo di tempo nel caso dovessero essere necessari per varie ragioni, ad esempio quando viene creato un nuovo profilo per il sito e si desidera disporre dell'analisi storica.  <p class="line867"><strong>Suggerimenti</strong> <p class="line874">La gestione log non è essenziale sin dall'inizio, ma diventa importante all'aumentare dei log. È consigliabile decidere un piano di gestione log durante la distribuzione iniziale di Urchin.  </div><div id="pagebottom"></div>
</div>


<div id="footer" style="clear: both; margin: 0; padding: 0; border-bottom:1px solid #CCC;"></div><div id="copyright" style="font-size: 70%; text-align: center;">&copy;2010 Google</div>
</body></html>