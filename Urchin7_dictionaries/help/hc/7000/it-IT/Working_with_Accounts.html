<html><head><meta http-equiv="Content-Type" content="text/html; charset=UTF-8"></head><body><table id="top_location_line" width="100%"><table id="top_location_line" width="100%"><tr width="100%"><td><a href="http://www.urchin.com"><img border="0" src="../images/google_sm.gif" width="135" height="41"></a></td><td width="100%"><span id="top_line" style="width: 100%; float: left; clear: both; border-bottom: 1px solid #CCC;"><span id="top_title" style="float: left; margin-top: 10px;"><b>Help Center</b></span></td></tr></table>
<div id="page" lang="en" dir="ltr">
<div dir="ltr" id="content" lang="en">
<p class="line867"><strong>Account</strong> <p class="line867"><strong>Panoramica</strong> <p class="line874">Un account rappresenta un'associazione di alto livello utilizzata per raggruppare i profili, le sorgenti log, gli utenti e i gruppi correlati in un'unica etichetta identificativa, che in genere corrisponde a un nome di cliente o di società. Per le installazioni Urchin in cui è necessario supportare più organizzazioni cliente complesse, la creazione di un account consente all'amministratore Urchin di monitorare facilmente tutti i componenti dei rapporti Urchin per un'entità aziendale o un cliente particolare. È possibile controllare i diritti di accesso ai rapporti Urchin tramite un'associazione di account e, all'interno di un account, è possibile assegnare diritti d'accesso più specifici per determinati rapporti a gruppi o utenti. In questo modo, i tuoi dati vengono protetti come desiderato su più livelli. Inoltre, si possono assegnare i privilegi di amministratore a livello di account a un utente che può, quindi, agire come un amministratore Urchin locale per l'account. Ciò consente di distribuire le responsabilità di gestione, configurazione e conservazione dei rapporti Urchin all'interno di un account. <p class="line874">Tieni presente che gli account rappresentano l'"elemento" organizzativo di livello più elevato dell'interfaccia di amministrazione Urchin, quindi devi creare gli account prima di creare qualsiasi profilo, sorgente log, utente o gruppo da associare all'account. La scelta dell'account deve essere effettuata durante la creazione di un elemento Urchin e successivamente non è più possibile modificarla. Se durante la fase di creazione non scegli un account specifico, verrà impostato l'account predefinito (NESSUNO). In tal modo comunicherai a Urchin che l'elemento in questione non è stato associato a un account. <p class="line867"><strong>Creazione degli account</strong> <p class="line862">Per creare un account, seleziona Configurazione-&gt;Utenti e gruppi-&gt;Account e fai clic sul pulsante "Aggiungi". È necessario specificare solo il nome account. Infatti, i dati dei campi "Contatto" ed "Email contatto" non vengono utilizzati da Urchin e sono a disposizione dell'amministratore a scopo puramente informativo. Il campo "Posizione dati rapporto" (facoltativo) specifica la directory per la memorizzazione dei dati del rapporto per tutti i profili che appartengono all'account. La posizione predefinita è la directory dei dati/rapporti all'interno della distribuzione Urchin. La modifica dell'impostazione "Posizione dati rapporto" consente di separare fisicamente i dati del rapporto all'interno del tuo file system per organizzazioni diverse. L'impostazione "Posizione navigazione directory" (facoltativa) agisce come misura di sicurezza nel momento in cui si concedono a un account i diritti di amministratore per creare profili. Una directory inserita in questo campo limita la capacità dell'amministratore dell'account, consentendogli di esplorare solo la directory specificata per cercare file di log. Per impostazione predefinita, non ci sono limiti alla capacità di esplorazione di un amministratore account per cercare file di log. <p class="line867"><strong>Utilizzo degli account</strong> <p class="line874">Per assegnare un profilo, una sorgente log, un utente o un gruppo a un account, utilizza il menu a discesa "Account facoltativo" nella schermata iniziale della procedura guidata di impostazione durante la creazione dell'elemento. Una volta assegnato un account a un profilo, una sorgente log, un utente ecc., l'interfaccia di amministrazione di Urchin limiterà le scelte di modifica agli elementi associati all'account. In questo modo l'account funge da controllo dei diritti di accesso di alto livello e ti consente di isolare le organizzazioni l'una dall'altra senza necessità di impostare privilegi di accesso specifici per ogni rapporto. <p class="line862">Gli account inoltre aiutano a distribuire la gestione delle responsabilità per la configurazione Urchin. All'interno di un account, l'amministratore Urchin principale può assegnare privilegi di amministratore locale agli utenti dell'account. Esistono quattro livelli di privilegi di amministratore che possono essere assegnati a un utente. Consulta la sezione <a href="Working_with_Users_&amp;_Groups.html">Utenti e gruppi</a>. <p class="line874">Nelle schermate di amministrazione per i parametri di configurazione Urchin, puoi applicare dei filtri per mostrare in maniera selettiva solo le voci con un nome account specifico utilizzando il menu a discesa "Account" nella barra in alto della tabella. Anche se (NESSUNO) significa che non esiste alcuna associazione di account, l'opzione viene mostrata nel menu a discesa "Account" a scopo di filtro per consentirti di visualizzare solo le voci che non sono associate a un account. </div><div id="pagebottom"></div>
</div>


<div id="footer" style="clear: both; margin: 0; padding: 0; border-bottom:1px solid #CCC;"></div><div id="copyright" style="font-size: 70%; text-align: center;">&copy;2010 Google</div>
</body></html>