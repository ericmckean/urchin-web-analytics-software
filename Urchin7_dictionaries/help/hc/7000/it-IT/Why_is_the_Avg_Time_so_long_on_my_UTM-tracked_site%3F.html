<html><head><meta http-equiv="Content-Type" content="text/html; charset=UTF-8"></head><body><table id="top_location_line" width="100%"><table id="top_location_line" width="100%"><tr width="100%"><td><a href="http://www.urchin.com"><img border="0" src="../images/google_sm.gif" width="135" height="41"></a></td><td width="100%"><span id="top_line" style="width: 100%; float: left; clear: both; border-bottom: 1px solid #CCC;"><span id="top_title" style="float: left; margin-top: 10px;"><b>Help Center</b></span></td></tr></table>
<div id="page" lang="en" dir="ltr">
<div dir="ltr" id="content" lang="en">
<p class="line867"><strong>Perché il Tempo medio sul mio sito monitorato da UTM è così elevato?</strong> <p class="line867"><strong>Panoramica</strong> <p class="line874">Nei siti web molto frequentati che registrano un numero elevato di visitatori di ritorno, è possibile che i rapporti Urchin mostrino statistiche sul Tempo medio elevate se si utilizza Urchin Traffic Monitor (UTM). Inoltre, l'istogramma relativo alla Durata della visita nella sezione "Ottimizzazione contenuto: Rendimento contenuto" dei rapporti può indicare un numero elevato di sessioni nell'intervallo di tempo di 30+ minuti (1801+ secondi). <p class="line874">Ciò dipende dal fatto che UTM monitora le sessioni visitatore con un cookie di sessione, quindi gli hit che condividono lo stesso cookie di sessione vengono considerati nella stessa sessione. Tuttavia, il cookie di sessione non viene eliminato fino a quando il visitatore non esce dal browser web o non elimina direttamente il cookie. Di conseguenza, è possibile che le sessioni monitorate da UTM abbiano una durata di molti giorni, anche se intercorrono lunghi periodi di tempo tra i clic del visitatore. <p class="line867"><strong>Spiegazione dettagliata ed esempio</strong> <p class="line874">Supponiamo che UTM sia installato su un sito molto frequentato che registra numerosi visitatori di ritorno, ad esempio un portale di notizie o un sito di quotazioni di borsa. Il comportamento abituale del visitatore di questo tipo di siti è di aprire il browser per accedere al sito, navigare tra i link di interesse per 10 - 15 minuti e passare ad altri siti senza uscire dal browser web. Il giorno successivo, lo steso visitatore torna al sito monitorato da UTM. Poiché il browser non è stato chiuso dopo l'ultima visita, il cookie di sessione è ancora lo stesso del giorno precedente e dal punto di vista di Urchin's si tratta sempre della stessa sessione (anche se con un lungo periodo di inattività). Se questo comportamento viene adottato da buona parte dei visitatori del sito, può influire in maniera significativa sul calcolo del Tempo medio e aumentare considerevolmente il grafico relativo all'intervallo di 30+ minuti (1801+ secondi) nel rapporto "Durata della visita". Inoltre, tenderà ad alterare i dati diminuendo artificialmente il numero totale di visitatori per il periodo. </div><div id="pagebottom"></div>
</div>


<div id="footer" style="clear: both; margin: 0; padding: 0; border-bottom:1px solid #CCC;"></div><div id="copyright" style="font-size: 70%; text-align: center;">&copy;2010 Google</div>
</body></html>