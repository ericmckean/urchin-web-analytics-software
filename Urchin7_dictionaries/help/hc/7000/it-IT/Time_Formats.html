<html><head><meta http-equiv="Content-Type" content="text/html; charset=UTF-8"></head><body><table id="top_location_line" width="100%"><table id="top_location_line" width="100%"><tr width="100%"><td><a href="http://www.urchin.com"><img border="0" src="../images/google_sm.gif" width="135" height="41"></a></td><td width="100%"><span id="top_line" style="width: 100%; float: left; clear: both; border-bottom: 1px solid #CCC;"><span id="top_title" style="float: left; margin-top: 10px;"><b>Help Center</b></span></td></tr></table>
<div id="page" lang="en" dir="ltr">
<div dir="ltr" id="content" lang="en">
<p class="line862">Articolo di <a href="%2522Friedrich_Software_Resources%2522.html">"Friedrich Software Resources"</a>, consulente autorizzato del software Urchin. <p class="line867"><strong>Formati di data/ora personalizzati</strong> <p class="line874">Introduzione <p class="line874">Urchin può elaborare praticamente qualsiasi formato di data o ora contenuto in un file di log. L'unico requisito è fornire a Urchin il formato di data o ora che corrisponde al pattern della data contenuto nel file di log. Questo articolo descrive le variabili utilizzate per specificare il formato di data o ora. Tali formati sono specificati all'interno di un file di formato log personalizzato. Consulta l'articolo "Formati log personalizzati" riportato in precedenza in questa sezione. <p class="line874">Funzionamento dell'analisi di data/ora <p class="line874">Urchin determina la data/ora confrontando un formato specificato con i campi data/ora nel file di log. <p class="line874">Ad esempio, un log IIS contiene la data nella seguente forma: 2002-11-12 Urchin è in grado di determinare l'anno, il mese e il giorno utilizzando il seguente formato: %Y-%m-%d <p class="line874">Creazione di un formato di data/ora personalizzato <p class="line874">Per creare un formato di data/ora personalizzato, osserva prima l'ordine e il pattern dei dati relativi alla data/ora contenuti nel file di log. Quindi seleziona le variabili di data/ora tra quelle elencate di seguito per creare il formato. I fusi orari di tutto il mondo sono espressi come scarti positivi e negativi di UTC (Coordinated Universal Time). <p class="line874">Ad esempio, se il file di log contiene l'ora in formato "07:01:47", devi creare un pattern che corrisponda a tale formato. La prima cosa da notare è che il pattern è ore:minuti:secondi. Osservando l'elenco di variabili riportato di seguito, noterai che %H è la variabile delle ore, %M è la variabile dei minuti e %S è la variabile dei secondi. Mettendole insieme si ottiene il formato "%H:%M:%S". Se nel campo della data o dell'ora esiste un carattere "%" letterale, puoi specificare tale carattere come %%. <p class="line874">Le variabili più comuni sono: %Y, %m, %d, %H, %M e %S. <p class="line874">Definizioni delle variabili di data/ora <ul><li>%A = rappresentazione nazionale del nome completo del giorno della settimana. </li><li>%a = rappresentazione nazionale del nome abbreviato del giorno della settimana. </li><li>%B = rappresentazione nazionale del nome completo del mese. </li><li>%b = rappresentazione nazionale del nome abbreviato del mese. </li><li>%d = giorno del mese come numero decimale (01-31). </li><li>%e = giorno del mese come numero decimale (1-31); le cifre singole vengono precedute da uno spazio. </li><li>%H = ora (formato a 24 ore) come numero decimale (00-23). </li><li>%I = ora (formato a 12 ore) come numero decimale (01-12). </li><li>%j = giorno dell'anno come numero decimale (001-366). </li><li>%k = ora (formato a 24 ore) come numero decimale (0-23); le cifre singole vengono precedute da uno spazio. </li><li>%l = ora (formato a 12 ore) come numero decimale (1-12); le cifre singole vengono precedute da uno spazio. </li><li>%M = minuto come numero decimale (00-59). </li><li>%m = mese come numero decimale (01-12). </li><li>%p = rappresentazione nazionale di "ante meridiem" o "post meridiem". </li><li>%S = secondo come numero decimale (00-60). </li><li>%s = numero di secondi da Epoch, UTC (vedi mktime(3)). </li><li>%w = giorno della settimana (domenica come primo giorno della settimana) come numero decimale (0-6). </li><li>%Y = anno con il secolo come numero decimale. </li><li>%y = anno senza il secolo come numero decimale (00-99). </li><li>%z = scarto del fuso orario da UTC; un segno più iniziale significa a est di UTC, un segno meno a ovest di UTC, seguono le ore e i minuti con due cifre ognuno e nessun delimitatore tra di essi (forma comune per le intestazioni di data RFC 822). </li><li>%% = `%'.  </li></ul></div><div id="pagebottom"></div>
</div>


<div id="footer" style="clear: both; margin: 0; padding: 0; border-bottom:1px solid #CCC;"></div><div id="copyright" style="font-size: 70%; text-align: center;">&copy;2010 Google</div>
</body></html>