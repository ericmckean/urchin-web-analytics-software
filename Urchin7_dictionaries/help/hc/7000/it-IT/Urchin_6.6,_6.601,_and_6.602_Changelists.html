<html><head><meta http-equiv="Content-Type" content="text/html; charset=UTF-8"></head><body><table id="top_location_line" width="100%"><table id="top_location_line" width="100%"><tr width="100%"><td><a href="http://www.urchin.com"><img border="0" src="../images/google_sm.gif" width="135" height="41"></a></td><td width="100%"><span id="top_line" style="width: 100%; float: left; clear: both; border-bottom: 1px solid #CCC;"><span id="top_title" style="float: left; margin-top: 10px;"><b>Help Center</b></span></td></tr></table>
<div id="page" lang="en" dir="ltr">
<div dir="ltr" id="content" lang="en">
<p class="line867"><strong>Elenco modifiche introdotte in Urchin 6.6, 6.601 e 6.602</strong> <p class="line867"><strong>Funzioni aggiunte</strong> <p class="line874">Di seguito è riportato un breve riepilogo delle principali funzioni introdotte in Urchin 6.6, Urchin 6.601 e Urchin 6.602. <ul><li><p class="line891"><strong>Integrazione avanzata con Google Ad<tt class="backtick"></tt>Words</strong> <ul><li><p class="line862">Avvisi relativi al budget: questa funzione indica se il budget di una campagna Ad<tt class="backtick"></tt>Words deve essere modificato. Nell'interfaccia rapporti viene visualizzato automaticamente se per una delle sorgenti CPC associate al profilo visualizzato esiste un avviso relativo al budget nel sistema Ad<tt class="backtick"></tt>Words. </li><li><p class="line862">Strumento di generazione delle parole chiave: questo strumento consente di generare parole chiave correlate, di visualizzare informazioni sul loro rendimento, ma anche di aggiungere le parole chiave appena generate e di eliminare quelle esistenti dalle campagne Ad<tt class="backtick"></tt>Words. </li><li><p class="line862">Link diretti ad Ad<tt class="backtick"></tt>Words: questa funzione consente di passare direttamente da Urchin alla schermata appropriata dell'account Ad<tt class="backtick"></tt>Words. </li><li><p class="line862">Gestore codifica Urchin: questa funzione consente di includere un tag per l'inserimento di parole chiave {keyword} negli URL di destinazione degli annunci. La funzione semplifica l'inserimento di tag negli URL e consente di importare senza problemi i dati di costo Ad<tt class="backtick"></tt>Words in Urchin. <ul><li style="list-style-type:none"><p class="line862">(consulta <a class="https" href="https://adwords.google.com/support/bin/answer.py?hl=it&amp;answer=74996">https://adwords.google.com/support/bin/answer.py?hl=it&amp;answer=74996</a>) </li></ul></li><li><p class="line862">Strumento per ottimizzare Ad<tt class="backtick"></tt>Words: questo strumento ti consente di ottimizzare la tua campagna direttamente in Ad<tt class="backtick"></tt>Words. </li></ul></li><li><p class="line891"><strong>Visualizzazione Inserzionista e sezione per gli inserzionisti</strong> <ul><li><p class="line862">Modello dashboard dell'inserzionista (visualizzazione) e sezione Ottimizzazione annuncio: questi miglioramenti orientati agli inserzionisti e al marketing per la ricerca forniscono nuove modalità di visualizzazione dei dati incentrate sulla pubblicità a pagamento e consentono di supportare le funzioni correlate ad AdWords sopra indicate. </li></ul></li><li><p class="line891"><strong>Nuovi rapporti</strong> <ul><li><p class="line862">Rapporto "Tempo sul sito": questo rapporto è disponibile in Ottimizzazione contenuto -&gt; Rendimento contenuto -&gt; Metriche di coinvolgimento. </li><li><p class="line862">Rapporto "Confronto rendimenti": questo rapporto consente di confrontare il rendimento di campagne, parole chiave e contenuto su più sorgenti/mezzi (ad esempio Google|CPC rispetto a Yahoo|organico). Disponibile in Ottimizzazione annuncio -&gt; Risultati campagna marketing. </li><li>"Struttura CPC": questo gruppo di rapporti è disponibile in Ottimizzazione annuncio <ul><li>In Visualizzazione campagna sono visibili le informazioni sulle campagne UTM a pagamento (sono supportate campagne Google e Yahoo). </li><li>In Visualizzazione parole chiave sono visibili le informazioni sulle parole chiave a pagamento. </li></ul></li></ul></li><li><p class="line891"><strong>API di dati</strong> <ul><li>API di esportazione dei dati: questa nuova funzione principale consente di recuperare i dati dei rapporti di Urchin tramite i protocolli SOAP 1.x e REST. </li></ul></li><li><p class="line891"><strong>Autenticazione esterna (LDAP)</strong> <ul><li>Oltre all'autenticazione specifica di Urchin (ora detta "Nativa"), Urchin 6.6 supporta l'autenticazione esterna, configurabile per ogni utente. </li><li>Moduli di autenticazione esterna: con Urchin 6.6 vengono forniti i moduli LDAP e MSAD, ma è possibile integrare moduli personalizzati tramite la modifica dei file di configurazione. </li><li>Supporto SSL/TLS: vengono supportati anche questi protocolli. </li></ul></li><li><p class="line891"><strong>Nuova "Home" page di Urchin</strong> <ul><li>La "Home" page di Urchin (ossia i rapporti riepilogativi) è stata modificata per fornire metriche per tutti i profili visibili agli utenti che hanno effettuato l'accesso. Gli utenti possono scegliere fra tre visualizzazioni: Base, Business e Amministratore. </li><li>Sono disponibili le metriche dei profili relative a un giorno (ieri) e alla settimana, al mese e all'anno più recenti. </li></ul></li><li><p class="line891"><strong>Importazione di dati CPC automatizzata da Yahoo! Search Marketing (YSM)</strong> <ul><li><p class="line862">Oltre a Google Ad<tt class="backtick"></tt>Words, Urchin ti consente ora di importare dati CPC da Yahoo! Search Marketing. </li></ul></li><li><p class="line891"><strong>Installazione in un clic</strong> <ul><li>Tutti i programmi di installazione di Urchin, ad eccezione di FreeBSD 6, ora comprendono il server del database Postgresql che può essere installato durante il processo di installazione. In questo modo si elimina il requisito che prevede l'installazione e la configurazione di un server del database prima dell'installazione di Urchin. L'utente può continuare a utilizzare server di database esistenti disattivando questa opzione durante il processo di installazione. NOTA. È possibile che si verifichino problemi relativi a Linux Kernel 2.4. Per informazioni dettagliate, consulta il documento sui problemi noti. </li></ul></li><li><p class="line891"><strong>Caricamento ottimizzato di GeoDB</strong> <ul><li>Puoi ora scegliere tra la versione completa e quella leggera di GeoDB per ridurre l'uso di memoria durante l'elaborazione del log. La versione leggera di GeoDB fornisce solo informazioni sull'area metropolitana fino ad arrivare al livello massimo di Paese. </li></ul></li><li><p class="line891"><strong>Utilità zip/unzip aggiornate</strong> <ul><li>L'utilità zip aggiornata consente di lavorare con archivi di dati che hanno una dimensione superiore ai 2 GB. </li></ul></li><li><p class="line891"><strong>Ordinamento nel dashboard riepilogo marketing</strong> <ul><li>Nel rapporto Riepilogo marketing, è possibile ordinare le sorgenti, le parole chiave e le campagne in base alle metriche e ai relativi scostamenti. </li></ul></li><li><p class="line891"><strong>Varie</strong> <ul><li>Controllo dei processi: Urchin 6.6 consente ora di interrompere le attività senza problemi, vale a dire senza danneggiare il database, il che è utile quando un processo di elaborazione log si "blocca" per qualche motivo. </li><li><p class="line862">Accesso utenti agli Strumenti Ad<tt class="backtick"></tt>Words: per ogni utente è stata introdotta una nuova impostazione, "Accesso alle sorgenti CPC". Per impostazione predefinita, gli strumenti Ad<tt class="backtick"></tt>Words possono essere attivati solo dal Super amministratore. Tutti gli altri utenti devono ricevere esplicitamente l'accesso tramite questa nuova impostazione. </li><li>Bing.com: è stato aggiunto il supporto di bing.com, il nuovo motore di ricerca di Microsoft. </li><li>Filtri profilo: questi filtri vengono ora applicati alle sorgenti CPC. </li><li>Scheda "Profili": nella gestione della sorgente del log è stata aggiunta una nuova scheda "Profili" che consente di collegare la sorgente log a più profili. </li><li>Download del file log remoto: nel file urchin.conf è stato aggiunto un parametro configurabile per il timeout di download del log remoto. </li></ul></li></ul><p class="line867"><strong>Correzioni di bug</strong> <p class="line874">Di seguito è riportato un breve riepilogo delle principali correzioni di bug introdotte in Urchin 6.6, Urchin 6.601 e Urchin 6.602. <ul><li><p class="line891"><strong>Amministrazione</strong> <ul><li>In Urchin 6.5 e nelle versioni precedenti, non veniva modificato il nome delle cartelle correlate al profilo quando il profilo veniva ridenominato nell'interfaccia di amministrazione. Questo problema è stato risolto. </li></ul></li><li><p class="line891"><strong>Elaborazione log</strong> <ul><li>In alcuni casi, Urchin rilevava un problema di segmentazione durante l'elaborazione di log ELF2. Di conseguenza, l'elaborazione dei log risultava incompleta e i dati dei rapporti incoerenti. Questo problema è stato risolto. </li><li>A causa del trattamento non corretto della configurazione dell'ora locale del profilo durante l'elaborazione dei log, i dati dei rapporti venivano spostati di ore all'interno del mese, in corrispondenza dei mesi in cui iniziava o terminava il periodo dell'ora legale per il fuso orario del profilo selezionato. Questo problema è stato risolto. </li><li><p class="line862">È stato risolto un problema relativo all'elaborazione di più sorgenti log UNC. Per altri problemi relativi alle sorgenti log UNC e per le best practice, consulta l'articolo della guida online: <a href="http://10.249.140.3:15551/helpwiki/en/Working_with_UNC_log_sources">https://secure.urchin.com/helpwiki/en/Working_with_UNC_log_sources</a> </li></ul></li><li><p class="line891"><strong>Supporto SSL</strong> <ul><li>È stato risolto un problema di connessione a Urchin tramite https in Windows 2003. </li></ul></li><li><p class="line891"><strong>Caratteri speciali nelle password delle sorgenti CPC</strong> <ul><li><p class="line862">Non era consentito l'uso di alcuni caratteri speciali nelle password delle sorgenti CPC. Questo problema è stato risolto e i caratteri !@#$%^~`&amp;* _+»&lt;&gt;{}[]()№?-=:;\|/,. sono ora ammessi. </li></ul></li><li><p class="line891"><strong>Licenze</strong> <ul><li>Dopo l'upgrade alla versione 6.600 su Linux e FreeBSD era necessario reimpostare e riattivare la licenza standard. Questo problema è stato risolto in Urchin 6.601 e non è più necessario eseguire la riattivazione. </li><li>Nelle versioni precedenti a Urchin 6.602, non era consigliato eseguire un upgrade utilizzando una licenza Demo poiché potevano sorgere problemi di login/licenza. Questo problema è stato risolto. NOTA. L'upgrade di un'istanza di Urchin che utilizza una licenza Demo non estende il periodo demo. </li><li>Per le licenze standard, il numero massimo di sorgenti log è stato portato da 1000 a 3000. Questa modifica richiede la generazione di una nuova chiave di licenza nel server delle licenze di urchin. Nelle "nuove" installazioni di urchin (indipendentemente dalla versione di urchin) queste modifiche saranno implementate automaticamente. Per gli upgrade o le installazioni esistenti, gli amministratori urchin devono eseguire manualmente l'utilità ugetlicense. </li></ul></li><li><p class="line891"><strong>Migrazione</strong> <ul><li>L'utilità di migrazione dei dati dei rapporti (convert-u5data) è stata notevolmente migliorata e il rendimento ulteriormente ottimizzato. Nella maggior parte dei casi, l'importazione di grandi quantità di dati dei rapporti ora richiede meno tempo. </li><li>In alcuni casi, a seguito di un'interruzione o di un arresto anomalo durante la migrazione di database dei rapporti da Urchin 5 a Urchin 6, non era possibile riprendere la migrazione e veniva visualizzato il messaggio di avviso: "AVVISO. (8010-577-1192) dimensione del database errata, eseguire sanitizer". Questo problema è stato risolto. </li><li>Durante la migrazione dei dati dei rapporti da u5 a u6, alcuni dati non venivano importati correttamente in urchin 6. Questo problema è stato risolto. </li></ul></li><li><p class="line891"><strong>Varie</strong> <ul><li>Sono stati aggiornati diversi articoli della guida integrata di Urchin e del Centro assistenza Urchin online. </li></ul></li></ul><p class="line867"><strong>Note importanti per l'uso</strong> <ul><li><p class="line891"><strong>MySQL</strong> <ul><li>Urchin 6.6xx non supporta MySQL 4.x.x. Per l'istanza di MySQL esistente occorre aver eseguito l'upgrade a MySQL 5.03+ per il corretto funzionamento di Urchin 6.6. </li></ul></li><li><p class="line891"><strong>FreeBSD 5.x</strong> <ul><li>La piattaforma FreeBSD 5.x non è stata approvata. </li></ul></li><li><p class="line891"><strong>Cookie lato client</strong> <ul><li>Per offrire una migliore interazione nell'interfaccia dei rapporti, Urchin 6.6 utilizza dei cookie lato client. La visualizzazione corretta dei rapporti richiede che i cookie lato client siano attivati nel browser del client. </li></ul></li><li><p class="line891"><strong>Restrizioni d'uso con la licenza demo</strong> <ul><li>Con Urchin 6.6 vengono introdotte alcune restrizioni relative alla licenza demo. I profili e le sorgenti log sono limitati a un massimo di 5 ciascuno. Non esistono limitazioni al numero di filtri, sorgenti CPC, utenti, account o gruppi. </li></ul></li><li><p class="line891"><strong>Upgrade</strong> <ul><li>Con Urchin 6.6 vengono introdotte nuove visualizzazioni e una nuova sezione del rapporto. Dopo aver eseguito l'upgrade da versioni precedenti, questi rapporti e visualizzazioni potrebbero non visualizzare i dati. Per compilare i nuovi rapporti è consigliabile rielaborare i profili esistenti. </li></ul></ul></div><div id="pagebottom"></div>
</div>


<div id="footer" style="clear: both; margin: 0; padding: 0; border-bottom:1px solid #CCC;"></div><div id="copyright" style="font-size: 70%; text-align: center;">&copy;2010 Google</div>
</body></html>