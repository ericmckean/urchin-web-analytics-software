<html><head><meta http-equiv="Content-Type" content="text/html; charset=UTF-8"></head><body><table id="top_location_line" width="100%"><table id="top_location_line" width="100%"><tr width="100%"><td><a href="http://www.urchin.com"><img border="0" src="../images/google_sm.gif" width="135" height="41"></a></td><td width="100%"><span id="top_line" style="width: 100%; float: left; clear: both; border-bottom: 1px solid #CCC;"><span id="top_title" style="float: left; margin-top: 10px;"><b>Help Center</b></span></td></tr></table>
<div id="page" lang="en" dir="ltr">
<div dir="ltr" id="content" lang="en">
<p class="line867"><strong>Profili</strong> <p class="line867"><strong>Panoramica</strong> <p class="line874">Un profilo rappresenta un gruppo di rapporti per un sito web. È necessario configurare almeno un profilo per sito. In molti casi, imposterai più profili per sito, ma in generale il rapporto tra profili e siti è di 1:1. <p class="line874">Da un punto di vista più tecnico, un profilo è un gruppo di regole che disciplina l'elaborazione dei file di log e la creazione dei rapporti per un sito web o parte di esso. <p class="line874">I profili sono i principali strumenti organizzativi del sistema Urchin ed è quindi importante comprenderne il funzionamento. <p class="line867"><strong>Informazioni sulla licenza</strong> <p class="line874">La licenza base di Urchin 6 include 1000 profili. Ciascuno di essi può contenere una sorgente log oppure più profili possono condividere una sorgente log (utile quando un profilo è impostato come "principale" e a uno o più profili sono stati applicati filtri). <p class="line874">Per poter generare rapporti, a ogni sito web deve essere associato almeno un profilo. In genere uno è sufficiente, ma non ci sono limiti al numero di profili che è possibile creare per analizzare in dettaglio una singola proprietà web. <p class="line867"><strong>Come utilizzare i profili</strong> <p class="line874">Per creare un profilo, accedi all'interfaccia di amministrazione Urchin con l'account di amministratore Urchin e fai clic sul link "Configurazione" nella parte superiore destra della schermata. Viene visualizzata la procedura guidata che consente di aggiungere un profilo. Si tratta di una semplice serie di passaggi che consentono di configurare un profilo base in poco tempo e con facilità. Ogni schermata della procedura guidata contiene informazioni esplicite di spiegazione. <p class="line867"><strong>Suggerimenti</strong> <ul><li>Per ottenere rapporti di ottima qualità da Urchin è importante abilitare Urchin Traffic Monitor (UTM), in particolare se si desiderano informazioni sui visitatori unici. Per utilizzare UTM devi eseguire tre operazioni fondamentali: <ol type="1"><li>Nella scheda Impostazioni di qualsiasi profilo seleziona "Urchin Traffic Monitor (UTM)" come metodo di monitoraggio dei visitatori. </li><li>Installa il codice sensore UTM in tutte le pagine che desideri monitorare con la massima precisione. (Se non utilizzi UTM, le pagine vengono ugualmente monitorate, ma alcune azioni, come la ricarica di una pagina e l'utilizzo del pulsante "Indietro", non vengono riportate.) </li><li>Modifica il comportamento di registrazione log del tuo server web per attivare i cookie. </li></ol></li><li class="gap">Se hai intenzione di impostare uno o più filtri in abbinamento con il tuo profilo, è consigliabile disporre di più di un profilo per il sito web o parte di esso. Ti consigliamo di avere un profilo "principale" -- ovvero un profilo che contiene tutto. Ad esempio, se desideri filtrare gli spider o i robot, è opportuno includere questi filtri in un secondo profilo. Ciò ti consentirà di confrontare i risultati del profilo con i dati filtrati con il profilo principale. </li></ul></div><div id="pagebottom"></div>
</div>


<div id="footer" style="clear: both; margin: 0; padding: 0; border-bottom:1px solid #CCC;"></div><div id="copyright" style="font-size: 70%; text-align: center;">&copy;2010 Google</div>
</body></html>