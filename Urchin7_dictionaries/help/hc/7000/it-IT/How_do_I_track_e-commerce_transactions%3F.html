<html><head><meta http-equiv="Content-Type" content="text/html; charset=UTF-8"></head><body><table id="top_location_line" width="100%"><table id="top_location_line" width="100%"><tr width="100%"><td><a href="http://www.urchin.com"><img border="0" src="../images/google_sm.gif" width="135" height="41"></a></td><td width="100%"><span id="top_line" style="width: 100%; float: left; clear: both; border-bottom: 1px solid #CCC;"><span id="top_title" style="float: left; margin-top: 10px;"><b>Help Center</b></span></td></tr></table>
<div id="page" lang="en" dir="ltr">
<div dir="ltr" id="content" lang="en">
<p class="line867"><strong>Come faccio a monitorare le transazioni di e-commerce?</strong> <ul><li style="list-style-type:none"><p class="line891"><em>Articolo di</em> <a href="ivantageLimited.html">ivantage Limited</a><em>, consulente autorizzato del software Urchin </em> </li></ul><p class="line874">Urchin supporta un metodo di raccolta dei dati lato cliente per la registrazione delle transazioni di e-commerce. Con alcune semplici aggiunte alla tua pagina di ricevuta, Urchin sarà in grado di individuare e registrare automaticamente informazioni sulle transazioni e sui prodotti. Le informazioni richieste vengono inserite in un modulo nascosto, che viene analizzato per raccogliere i dati sulla transazione e sul prodotto. Gran parte dei sistemi e-commerce basati su modelli possono essere modificati in modo da includere le informazioni nascoste nella ricevuta. <p class="line867"><strong>Attivazione del monitoraggio E-Commerce</strong> <p class="line874">Il primo passaggio per il monitoraggio delle transazioni di e-commerce è rappresentato dall'attivazione dei rapporti di e-commerce per il profilo selezionato. Per attivare i rapporti di e-commerce, procedi nel seguente modo: <ol type="1"><li>Accedi a Urchin </li><li>Fai clic su Modifica accanto al profilo da attivare. </li><li>Nella pagina Impostazioni profilo, fai clic su Modifica accanto a Dati profilo sito web principale. </li><li>Cambia l'impostazione del pulsante di opzione Sito web di E-Commerce da No a Sì. </li></ol><p class="line867"><strong>Formato della pagina di ricevuta</strong> <p class="line874">Il secondo passaggio consiste nel fare in modo che il codice di monitoraggio sia incluso nella pagina di ricevuta nel modo consueto. A tal fine puoi utilizzare un driver lato server o di altro modello, oppure puoi inserire manualmente il codice di monitoraggio nel tuo codice HTML: <pre>   &lt;script src="/urchin.js" type="text/javascript"&gt;
   &lt;/script&gt;
</pre><p class="line874">Quindi è necessario che in un punto della ricevuta, sotto il codice di monitoraggio, il tuo motore scriva le seguenti righe. Tutto ciò che viene riportato tra parentesi dovrà essere sostituito dai valori reali, come illustrato di seguito in Riferimenti dei parametri. <pre>   &lt;form style="display:none;" name="utmform"&gt;
   &lt;textarea id="utmtrans"&gt;UTM:T|[order-id]|[affiliation]|
   [total]|[tax]| [shipping]|[city]|[state]|[country] UTM:I|[order-id]|[sku/code]|[productname]|[category]|[price]|
   [quantity] &lt;/textarea&gt;
   &lt;/form&gt;
</pre><p class="line862">Infine, dopo l'invio del modulo, è necessario richiamare la funzione utmSetTrans per registrare la transazione. Questa operazione può essere facilmente eseguita tramite un evento "body onload" all'interno del tag iniziale &lt;body&gt;: <pre>   &lt;body onLoad="javascript:__utmSetTrans()"&gt;
</pre><p class="line874">Se non riesci a modificare il tag body, puoi richiamare la funzione utmSetTrans all'interno di un tag script distinto, a condizione che la funzione venga richiamata dopo il modulo: <pre>   &lt;script type="text/javascript"&gt;
   __utmSetTrans();
   &lt;/script&gt;
</pre><p class="line874">NOTA. Non includere le parentesi quadre quando imposti i valori per il modulo. Inoltre, non utilizzare la virgola per separare le migliaia nei campi del totale, delle imposte e delle spese di spedizione, in quanto le cifre dopo la virgola non vengono visualizzate. <p class="line867"><strong>Esempio</strong> <pre>UTM:T|34535|Main Store|111108.06|8467.06|10.00|San Diego|CA|USA
UTM:I|34535|XF-1024|Urchin T-Shirt|Shirts|11399.00|9
UTM:I|34535|CU-3424|Urchin Drink Holder|Accessories|20.00|2
</pre><p class="line874">Nel modulo nascosto esistono due tipi di righe: la riga di transazione e le righe dell'articolo. Per ogni transazione deve essere presente una sola riga di transazione, indicata dalla "T" immediatamente dopo "UTM:". Questa riga specifica il totale della transazione, inclusi eventuali imposte o spese di spedizione e altri dati. Per ogni articolo che figura nella ricevuta, crea una riga relativa, specificata dalla lettera "I". Le righe degli articoli possono contenere nomi di prodotti, codici, prezzi unitari e quantità. Non esiste un limite al numero di righe degli articoli di ogni transazione. <p class="line867"><strong>Riferimento parametri</strong> <p class="line867"><strong>Variabili della riga della transazione</strong> <pre>[order-id]      Il numero id interno univoco per l'ordine
[affiliation]   Eventuale affiliazione del partner o del negozio
[total]         Importo totale della transazione
[tax]   Importo delle imposte sulla transazione
[shipping]      Il costo della spedizione della transazione
[city]  Città a cui correlare la transazione
[state/region]  Regione o provincia
[country]       Paese
</pre><p class="line867"><strong>Variabili delle righe degli articoli</strong> <pre>[order-id]      Numero id interno univoco per l'ordine (deve essere identico a quello della riga della transazione)
[sku/code]      Codice SKU del prodotto
[product name]  Nome o descrizione del prodotto
[category]      Categoria del prodotto o variazione
[price]         Prezzo unitario del prodotto
[quantity]      Quantità ordinata
</pre></div><div id="pagebottom"></div>
</div>


<div id="footer" style="clear: both; margin: 0; padding: 0; border-bottom:1px solid #CCC;"></div><div id="copyright" style="font-size: 70%; text-align: center;">&copy;2010 Google</div>
</body></html>