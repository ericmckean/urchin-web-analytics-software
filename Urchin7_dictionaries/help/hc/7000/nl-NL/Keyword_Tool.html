<html><head><meta http-equiv="Content-Type" content="text/html; charset=UTF-8"></head><body><table id="top_location_line" width="100%"><table id="top_location_line" width="100%"><tr width="100%"><td><a href="http://www.urchin.com"><img border="0" src="../images/google_sm.gif" width="135" height="41"></a></td><td width="100%"><span id="top_line" style="width: 100%; float: left; clear: both; border-bottom: 1px solid #CCC;"><span id="top_title" style="float: left; margin-top: 10px;"><b>Help Center</b></span></td></tr></table>
<div id="page" lang="en" dir="ltr">
<div dir="ltr" id="content" lang="en">
<p class="line867"><strong>Hulpprogramma voor zoekwoorden</strong> <p class="line862">Vanaf Urchin 6.6 kunt u het Hulpprogramma voor zoekwoorden van Ad<tt class="backtick"></tt>Words rechtstreeks openen vanuit CPC-rapporten in Urchin. <p class="line862">Het <a class="https" href="https://adwords.google.com/support/bin/answer.py?answer=6325&amp;hl=nl_NL">Hulpprogramma voor zoekwoorden</a> is een geweldige manier om nieuwe zoekwoorden te vinden voor uw <a class="https" href="https://adwords.google.com/support/bin/answer.py?answer=6304&amp;hl=nl_NL">advertentiecampagnes</a>. Als u bijvoorbeeld een budgethotel heeft, kan het hulpprogramma verwante zoekwoorden voorstellen, zoals "goedkope hotels" of "motels". Als u deze alternatieve zoekwoorden toevoegt aan de zoekwoordenlijst van uw <a class="https" href="https://adwords.google.com/support/bin/answer.py?answer=6298&amp;hl=nl_NL">advertentiegroep</a>, kunt u nieuwe klanten aantrekken die u anders was misgelopen. <p class="line874">Het Hulpprogramma voor zoekwoorden komt in drie situaties bijzonder goed van pas: <ul><li>Wanneer u een nieuwe advertentiegroep maakt. </li><li>Wanneer uw huidige zoekwoorden niet goed presteren en u betere opties nodig heeft. </li><li>Wanneer u één zoekwoord heeft dat goed presteert en u andere zoekwoorden wilt vinden die erop lijken. </li></ul><p class="line874">Het Hulpprogramma voor zoekwoorden werkt het beste met korte zoekwoorden die uit één of twee woorden bestaan. "Goedkoop hotel" werkt beter dan "niet zo dure plaats voor overnachting onderweg". Wanneer uw zoekwoord veel woorden bevat, is het moeilijk voor het Hulpprogramma voor zoekwoorden om te bepalen wat de belangrijkste woorden zijn en hier alternatieven voor te bieden. Geïnteresseerd in enkele geavanceerde tips? Probeer het Hulpprogramma voor zoekwoorden voor het volgende: <ul><li><p class="line891"><strong>Zoekwoorden vinden op basis van de inhoud van uw site.</strong> In plaats van uw eigen zoekwoorden op te geven, kunt u de optie 'Inhoud van website' proberen. Hiermee kunt u de URL van uw bedrijfswebsite of een andere site opgeven die relevant is voor uw bedrijf. Het Ad<tt class="backtick"></tt>Words-systeem scant uw pagina en stelt vervolgens relevante zoekwoorden voor. (Deze functie is alleen beschikbaar in <a class="https" href="https://adwords.google.com/support/bin/answer.py?answer=25633&amp;hl=nl_NL">bepaalde</a> talen.) </li><li><p class="line891"><strong>Nieuwe, afzonderlijke advertentiegroepen maken</strong> met vergelijkbare zoekwoorden. We raden u aan meerdere advertentiegroepen te maken binnen elke campagne, elk met een kleine, nauwkeurig gerichte reeks zoekwoorden. Gebruik het Hulpprogramma voor zoekwoorden om relevante zoekwoorden te vinden en verdeel ze vervolgens in lijsten van 5 tot 20 vergelijkbare termen. Bekijk voorbeelden van advertentiegroepen voor <a class="https" href="https://adwords.google.com/support/bin/answer.py?answer=46075&amp;hl=nl_NL">één</a> product of service en <a class="https" href="https://adwords.google.com/support/bin/answer.py?answer=46074&amp;hl=nl_NL">meerdere</a> producten of services. </li><li><p class="line891"><strong>Uitsluitingszoekwoorden zoeken.</strong> Het Hulpprogramma voor zoekwoorden kan u ook niet-relevante zoekwoorden voorstellen waaraan gebruikers kunnen denken. Stel dat u snijbloemen verkoopt en het zoekwoord "bloemen" opgeeft in het Hulpprogramma voor zoekwoorden. Het hulpprogramma kan het zoekwoord "tuinen" voorstellen en u kunt dit woord toevoegen aan uw advertentiegroep als <a class="https" href="https://adwords.google.com/support/bin/answer.py?answer=63235&amp;hl=nl_NL">uitsluitingszoekwoord</a>. Hierdoor wordt uw advertentie niet weergegeven voor "bloementuinen" en dergelijke zoekopdrachten. Dit zorgt ervoor dat alleen geïnteresseerde klanten uw advertenties te zien krijgen. </li><li><p class="line891"><strong>Synoniemen zoeken - of juist niet.</strong> Het selectievakje 'Gebruik synoniemen' bij de optie 'Beschrijvende woorden of zinsdelen' is standaard aangevinkt. (Dat betekent dat het hulpprogramma "bed and breakfast" kan voorstellen als een synoniem van het zoekwoord "hotel"). Als u het vinkje uit het vakje verwijdert, stelt het programma alleen zoekwoorden voor die ten minste één van de woorden bevatten die u heeft opgegeven. </li><li><p class="line891"><strong>Een taal- en locatie opgeven.</strong> Als u het Hulpprogramma voor zoekwoorden gebruikt wanneer u bent aangemeld bij uw account, wordt mogelijk een optie weergegeven om de resultaten af te stemmen op een bepaalde locatie en taal. Als u Spaanstaligen target die in Frankrijk wonen, zorgt u ervoor dat u deze taal en locatie instelt in het Hulpprogramma voor zoekwoorden. <strong>Opmerking:</strong> Urchin haalt zoekwoordreeksen op uit het Hulpprogramma voor zoekwoorden van AdWords volgens de taal en de regio die voor de Urchin-gebruiker bij 'Gebruikersvoorkeuren' of 'Algemene landinstellingen' zijn ingesteld. </li><li><p class="line891"><strong>Algemeen beginnen en steeds specifieker worden.</strong> Probeer eerst algemene termen als "bloemen" in het Hulpprogramma voor zoekwoorden. Probeer daarna specifiekere termen als "rode rozen" of "prachtige boeketten". </li></ul><p class="line862">Het Hulpprogramma voor zoekwoorden maakt het gemakkelijk om zoekwoorden toe te voegen aan uw advertentiegroep wanneer u al bent aangemeld bij uw account. Klik op 'toevoegen' naast de betreffende resultaten. Als u niet bent aangemeld bij uw account en u het <a class="https" href="https://adwords.google.nl/select/KeywordToolExternal">zelfstandige</a> Hulpprogramma voor zoekwoorden gebruikt, kunt u de zoekwoorden kopiëren naar een document en ze in uw advertentiegroep plakken zodra u bent aangemeld. Wilt u meer zoekwoordsuggesties? Probeer het <a class="http" href="http://www.google.com/sktool">Hulpprogramma voor zoekwoorden op basis van zoekopdrachten</a>, een nieuw hulpprogramma voor het genereren van suggesties die betrekking hebben op uw website. <p class="line867"><strong>Belangrijk:</strong> Google Ad<tt class="backtick"></tt>Words kan niet garanderen dat de prestaties van uw campagne worden verbeterd door deze zoekwoorden. Google Ad<tt class="backtick"></tt>Words behoudt zich het recht voor om zoekwoorden die u toevoegt, af te keuren. U bent verantwoordelijk voor de zoekwoorden die u selecteert en u dient ervoor te zorgen dat met het gebruik van de zoekwoorden geen van toepassing zijnde wetgeving wordt geschonden. </div><div id="pagebottom"></div>
</div>


<div id="footer" style="clear: both; margin: 0; padding: 0; border-bottom:1px solid #CCC;"></div><div id="copyright" style="font-size: 70%; text-align: center;">&copy;2010 Google</div>
</body></html>