<html><head><meta http-equiv="Content-Type" content="text/html; charset=UTF-8"></head><body><table id="top_location_line" width="100%"><table id="top_location_line" width="100%"><tr width="100%"><td><a href="http://www.urchin.com"><img border="0" src="../images/google_sm.gif" width="135" height="41"></a></td><td width="100%"><span id="top_line" style="width: 100%; float: left; clear: both; border-bottom: 1px solid #CCC;"><span id="top_title" style="float: left; margin-top: 10px;"><b>Help Center</b></span></td></tr></table>
<div id="page" lang="en" dir="ltr">
<div dir="ltr" id="content" lang="en">
<p class="line867"><strong>Online links coderen</strong> <p class="line874">Als u Urchin gebruikt, moet u een uitgebreide strategie hebben voor het coderen van uw online advertenties. Dit is een belangrijke voorwaarde als u met Urchin wilt controleren welke marketingactiviteiten werkelijk effect hebben. Coderen is gelukkig zeer eenvoudig als u eenmaal begrijpt hoe u verschil kunt maken tussen de campagnes. Hieronder vindt u enkele suggesties waarmee u aan de slag kunt gaan. <p class="line867"><strong>Codeer alleen het hoognodige.</strong> <p class="line874">Over het algemeen moet u al uw betaalde zoekwoordlinks (zoals die op Google, Overture en MSN), banners en andere advertenties, en de links in uw e-mailberichten voor promotie coderen. <p class="line874">Bepaalde links hoeft u niet te coderen en vaak kunt u deze zelfs niet coderen. U moet niet proberen organische (niet-betaalde) zoekwoordlinks van zoekmachines te coderen. Het is ook niet nodig om links te coderen van verwijzende sites, zoals portals en partnersites. Urchin stelt automatisch de zoekmachine en het zoekwoord van organische (onbetaalde) zoekwoordverwijzingen vast en u ziet de statistieken voor deze verwijzingen in uw Urchin-rapporten, doorgaans onder de vermelding 'Organisch'. Urchin herkent ook verwijzingen van andere websites en geeft deze weer in uw rapporten. Het maakt niet uit of u deze verwijzingen heeft gecodeerd. <p class="line867"><strong>Gebruik alleen de campagnevariabelen die u nodig heeft.</strong> <p class="line874">Aangezien Urchin de mogelijkheid biedt om gegevens te koppelen aan links, kunt u bijna elke denkbare campagne op een unieke manier aanduiden. Met Urchin kunt u conversies bijhouden voor online campagnes. Hierbij wordt gebruikgemaakt van een combinatie van de volgende vijf marketingkenmerken:  <ul><li>Bron </li><li>Medium </li><li>Term </li><li>Inhoud </li><li>Campagne  </li></ul><p class="line867"><strong>Bron</strong> Elke verwijzing naar een website heeft een herkomst of een bron. Voorbeelden van bronnen zijn de zoekmachines van Google en AOL, de naam van een nieuwsbrief of de naam van een verwijzende website. <p class="line867"><strong>Medium</strong> Met medium kunt u de bron aanduiden. De bron en het medium leveren samen specifieke informatie over de oorsprong van een verwijzing. Is de zoekmachine van Google bijvoorbeeld de bron, dan kan het medium 'kosten per klik' zijn. Hiermee wordt een gesponsorde link aangeduid waarvoor de adverteerder heeft betaald. Het medium kan echter ook 'organisch' zijn. Hiermee wordt dan een link in de onbetaalde resultaten van de zoekmachine aangeduid. Als een nieuwsbrief de bron is, kan het medium 'e-mail' of 'afdruk' zijn. <p class="line867"><strong>Term</strong> De term of het zoekwoord is het woord of zinsdeel dat een gebruiker invoert in een zoekmachine. <p class="line867"><strong>Inhoud</strong> Het kenmerk Inhoud geeft een versiebeschrijving van een advertentie waarop een bezoeker heeft geklikt. Deze wordt gebruikt voor inhoudsgerichte advertenties en inhoudstests (A/B) om te bepalen welke versie van een advertentie het meest effectief is voor het aantrekken van winstgevende leads. <p class="line867"><strong>Campagne</strong> Het kenmerk campagne maakt onderscheid tussen productpromoties zoals 'Voorjaarsuitverkoop van ski's' of campagnes met een slogan zoals 'Fit voor de zomer'. <p class="line874">U hoeft niet voor alle links alle vijf velden in te vullen. U kunt het beste in elk geval deze drie tags opnemen: 'Bron', 'Medium' en 'Campagne'. U kunt als volgt deze tags aan uw links toevoegen:  <p class="line867"><pre>    Oorspronkelijke URL   Aangepaste URL
    www.example.com www.example.com/?utm_souce=eNews&amp;utm_medium=Email&amp;utm_campaign=Feb2008
    www.example.com www.example.com/?utm_souce=Google&amp;utm_medium=PPC&amp;utm_campaign=ProductXYZ_Promo
    www.example.com www.example.com/?utm_souce=Blog&amp;utm_medium=Banner_Ad&amp;utm_campaign=Blog_Promo
</pre><p class="line862">U kunt ook het <a class="http" href="http://www.google.com/support/analytics/bin/answer.py?hl=en&amp;answer=55578hulpprogramma">voor het maken van URL's</a> gebruiken om links te maken. Als u de codegegevens in uw links wilt verbergen, kunt u met Urchin een tabel maken die uw gegevens priv√© houdt. Lees voor meer informatie hierover het artikel <a href="How_To_Use_Master_Tracking_Codes.html">Hoofdconversiecodes gebruiken</a>. </div><div id="pagebottom"></div>
</div>


<div id="footer" style="clear: both; margin: 0; padding: 0; border-bottom:1px solid #CCC;"></div><div id="copyright" style="font-size: 70%; text-align: center;">&copy;2010 Google</div>
</body></html>