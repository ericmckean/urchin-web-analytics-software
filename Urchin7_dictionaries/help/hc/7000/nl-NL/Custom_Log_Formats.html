<html><head><meta http-equiv="Content-Type" content="text/html; charset=UTF-8"></head><body><table id="top_location_line" width="100%"><table id="top_location_line" width="100%"><tr width="100%"><td><a href="http://www.urchin.com"><img border="0" src="../images/google_sm.gif" width="135" height="41"></a></td><td width="100%"><span id="top_line" style="width: 100%; float: left; clear: both; border-bottom: 1px solid #CCC;"><span id="top_title" style="float: left; margin-top: 10px;"><b>Help Center</b></span></td></tr></table>
<div id="page" lang="en" dir="ltr">
<div dir="ltr" id="content" lang="en">
<p class="line867"><strong>Aangepaste logbestandsindelingen</strong> <p class="line867"><strong>Inleiding</strong> <p class="line874">Urchin kan logbestanden in vrijwel elke indeling verwerken. Wanneer u Urchin de benodigde informatie over de logbestandsindeling opgeeft, kan Urchin de ruwe gegevens lezen en parseren op basis van uw configuratie. In dit artikel wordt de stapsgewijze methode voor het maken van aangepaste bestandsindelingen beschreven. Nadat een aangepaste indeling is gemaakt, kunt u de indeling selecteren in de beheerinterface als indeling voor logbestanden. <p class="line874">Houd er rekening mee dat er bepaalde logbestandsgegevens vereist zijn voor het maken van bepaalde rapporten. U moet controleren of uw logbestand het minimale aantal velden bevat dat vereist is om het bestand te verwerken met Urchin. Als u dit niet zeker weet, raadpleegt u het document Logbestanden - Logboekregistratie - Andere webservers in het gedeelte voor Urchin-beheer van het Documentatiecentrum. <p class="line867"><strong>Aangepaste indelingen maken</strong> <p class="line874">U kunt aangepaste logbestandsindelingen maken door een bestand met indelingsspecificaties te maken in de map <p class="line867"><pre>   urchin install dir]/lib/custom/logformats/
</pre><p class="line874">. Er is een voorbeeldbestand met de naam 'custom.lf' beschikbaar. Er kunnen meerdere aangepaste bestanden worden gemaakt. Urchin kan aangepaste bestanden alleen herkennen als deze de extensie '.lf' hebben. De standaardindelingen voor logbestanden, zoals apache, w3c, netscape, enzovoort, bevinden zich in <p class="line867"><pre>   urchin install dir]/lib/reporting/logformats/
</pre><p class="line874">De bovenstaande directory's bevatten allemaal een bestand met de naam fieldlist.txt. Dit bestand bevat een lijst met de beschikbare velden. De aangepaste map bevat het bestand met de aangepaste velden en de rapportagemap bevat de lijst met standaardvelden. Aangepaste bestandsindelingen kunnen verwijzen naar velden in beide lijsten. Hiervoor worden de veld-id-nummers gebruikt. Nadat er een aangepaste indeling is gemaakt, kunt u deze selecteren in de beheerinterface. Dit zijn de basisstappen voor het maken van een aangepaste indeling: <p class="line867"><strong>Stap 1: Kopieer het voorbeeld.</strong> Maak in de map 'lib/custom/logformats' van de Urchin-distributie een kopie van het bestand 'custom.lf'. De naam van het nieuwe bestand mag geen spaties bevatten en moet de extensie '.lf' hebben. <p class="line867"><strong>Stap 2: Stel de primaire posities in.</strong> Bewerk het bestand dat u in de vorige stap heeft gemaakt. Het bestand bevat veel nuttige informatie over elke variabele. Als eerste moet u de variabele 'PrimaryPositions' instellen. Via deze lijst met kommagescheiden waarden kan elk veld in de logbestandsindeling worden geïdentificeerd (op id-nummer) en kan de positie ten opzichte van andere velden worden vastgesteld. Gebruik de bestanden fieldlist.txt in de eerder vermelde directory's om te bepalen welke veld-id's u moet gebruiken. Als u aangepaste datum- en tijdnotaties gebruikt die afwijken van de Apache- en IIS-notaties, moet u hiervoor respectievelijk veld 16 en 17 gebruiken. Als datum en tijd samen in één veld staan, gebruikt u alleen veld 16. <p class="line867"><strong>Stap 3: Controleer het veldscheidingsteken.</strong> Controleer de variabele 'FieldSeparator1' en stel deze in op het gewenste scheidingsteken voor uw velden. Gebruik \s voor een spatie en \t voor een tab. <p class="line867"><strong>Stap 4: Is het HTTP-statusveld beschikbaar?</strong> Als het HTTP-statusveld beschikbaar is, laat u de variabele 'StatusRequired' ingesteld staan op 'YES'. Hiermee worden geldige en ongeldige treffers op de juiste wijze gescheiden. Als het logbestand geen status bevat, stelt u deze variabele in op 'NO'. Hiermee worden alle treffers als geldig beschouwd. <p class="line867"><strong>Stap 5: Gebruikt u een aangepaste datum- en tijdnotatie?</strong> Als dit het geval is, bewerkt u de variabele 'CustomDateFormat' voor veld 16 en de variabele 'CustomTimeFormat' voor veld 17. De indeling moet worden opgegeven met de %-variabelen die zijn gedefinieerd in <a href="Time_Formats.html">Aangepaste notaties voor datum/tijd</a>. <p class="line867"><strong>Stap 6: Controleer de overige variabelen.</strong> De overige variabelen zijn geschikt voor de meeste aangepaste logbestandsindelingen, maar u kunt het beste aan de hand van de opmerkingen bij elke variabele in het bestand controleren of de variabele van toepassing is op uw situatie. <p class="line867"><strong>Stap 7: Gebruikt u velden met aangepaste berekeningen?</strong> U kunt in het bestand met specificaties naast de indeling ook velden met aangepaste berekeningen opgeven. Een voorbeeld met opmerkingen vindt u onder aan het bestand. Velden met aangepaste berekeningen werken op dezelfde wijze als het geavanceerde filter in het filtergedeelte, met dit verschil dat velden met aangepaste berekeningen als eerste worden verwerkt. Raadpleeg het artikel over velden met aangepaste berekeningen voor meer informatie. <p class="line874">Sla het bestand op. U kunt het bestand nu toewijzen als indeling voor een logbestand in de beheerinterface. Het bestand wordt automatisch weergegeven bij de indelingsopties in het vervolgkeuzemenu voor logbestandsindelingen. </div><div id="pagebottom"></div>
</div>


<div id="footer" style="clear: both; margin: 0; padding: 0; border-bottom:1px solid #CCC;"></div><div id="copyright" style="font-size: 70%; text-align: center;">&copy;2010 Google</div>
</body></html>