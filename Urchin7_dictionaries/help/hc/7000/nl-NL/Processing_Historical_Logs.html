<html><head><meta http-equiv="Content-Type" content="text/html; charset=UTF-8"></head><body><table id="top_location_line" width="100%"><table id="top_location_line" width="100%"><tr width="100%"><td><a href="http://www.urchin.com"><img border="0" src="../images/google_sm.gif" width="135" height="41"></a></td><td width="100%"><span id="top_line" style="width: 100%; float: left; clear: both; border-bottom: 1px solid #CCC;"><span id="top_title" style="float: left; margin-top: 10px;"><b>Help Center</b></span></td></tr></table>
<div id="page" lang="en" dir="ltr">
<div dir="ltr" id="content" lang="en">
<p class="line867"><strong>Historische logbestanden verwerken</strong> <p class="line867"><strong>Overzicht</strong> <p class="line874">U wilt wellicht uw historische logbestanden verwerken na installatie van Urchin. Dit kunt u eenvoudig doen door een directory en een gedeeltelijke bestandsnaam en/of jokerteken (inclusief reguliere expressies) op te geven in de schermen 'Logboekinstellingen' van 'Logbeheer'. OPMERKING: u mag geen jokertekens gebruiken in externe HTTP- en HTTPS-logbestandsbronnen. <p class="line867"><strong>Historische logbestanden verwerken</strong> <p class="line862">Voeg eerst een logbestandsbron toe aan het systeem. Klik op de knop 'Configuratie' boven in het menu en klik vervolgens op de link 'Urchin-profielen -&gt; Logbeheer'. Klik in het hoofdscherm op de knop 'Toevoegen' rechtsboven. Selecteer 'Lokale logboekbron toevoegen' en ga verder. Klik in het volgende scherm op 'Bladeren'. Hierdoor wordt de bestandsbrowser geopend. Selecteer de juiste directory in het venster aan de linkerkant. Het venster aan de rechterkant bevat de bestanden in de directory. Het venster aan de linkerkant geeft alle andere subdirectory's weer van de directory die momenteel geopend is. Wanneer u in de juiste directory heeft geopend, typt u een gedeeltelijke bestandsnaam plus een sterretje (of een andere reguliere expressie). Vervolgens klikt u op de knop 'Controleren'. Er wordt een venster geopend dat alle overeenkomsten met uw patroon weergeeft. Klik op een willekeurige bestandsnaam voor informatie over dat bestand (zoals locatie, grootte, datum van de laatste wijziging en bestandsrechten). Als het patroon overeenkomt, klikt u op 'OK'. Klik nogmaals op 'OK' in het venster van de bestandsbrowser. Vervolgens geeft u de naam van de logbestandsbron op en klikt u op 'Volgende'. Selecteer de gewenste logbestandsindeling in de vervolgkeuzelijst en klik op 'Voltooien'. Wanneer de naam van de logbestandsbron geldig is (deze naam moet uniek zijn), klikt u op 'Gereed'. De lijst met logbestandsbronnen van Logbeheer wordt weergegeven. <p class="line862">Klik op de knop 'Configuratie' boven in het menu en vervolgens op 'Urchin-profielen -&gt; Profielen' om dit logbestand aan een profiel te koppelen als dit nog niet is gebeurd. Zodra de koppeling is voltooid, klikt u op 'Uitvoeren/Plannen' naast het profiel in de hoofdvermelding 'Profielen'. U kunt het uitvoeren van het profiel plannen, of klikken op 'Nu uitvoeren' om het profiel onmiddellijk te verwerken. <p class="line874">Urchin heeft geen functie voor het roteren van logbestanden nodig om dubbele gegevens te vermijden. Urchin is uitgerust met een functie voor het bijhouden van logbestanden die ervoor zorgt dat alleen nieuwe treffers worden verwerkt. Logbestanden kunnen echter veel schijfruimte innemen (zoals hierboven beschreven). Het is derhalve verstandig om logbestanden regelmatig te comprimeren en archiveren. Omdat Urchin nooit een verwerkt logbestand opnieuw hoeft te lezen, kunt u na elke verwerking desgewenst logbestanden verwijderen. Veel mensen bewaren logbestanden een bepaalde tijd voor het geval ze de bestanden nodig hebben, bijvoorbeeld om een nieuw profiel voor die site te maken en een historische analyse uit te voeren.  <p class="line867"><strong>Aanbevelingen</strong> <p class="line874">Het beheren van logbestanden is niet van essentieel belang bij het begin, maar wanneer logbestanden groter worden, wordt dit wel belangrijk. Het is verstandig om een plan voor het beheren van logbestanden op te zetten wanneer u Urchin voor het eerst uitvoert.  </div><div id="pagebottom"></div>
</div>


<div id="footer" style="clear: both; margin: 0; padding: 0; border-bottom:1px solid #CCC;"></div><div id="copyright" style="font-size: 70%; text-align: center;">&copy;2010 Google</div>
</body></html>