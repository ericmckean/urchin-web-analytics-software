<html><head><meta http-equiv="Content-Type" content="text/html; charset=UTF-8"></head><body><table id="top_location_line" width="100%"><table id="top_location_line" width="100%"><tr width="100%"><td><a href="http://www.urchin.com"><img border="0" src="../images/google_sm.gif" width="135" height="41"></a></td><td width="100%"><span id="top_line" style="width: 100%; float: left; clear: both; border-bottom: 1px solid #CCC;"><span id="top_title" style="float: left; margin-top: 10px;"><b>Help Center</b></span></td></tr></table>
<div id="page" lang="en" dir="ltr">
<div dir="ltr" id="content" lang="en">
<p class="line867"><strong>Werken met de Taakplanner</strong> <p class="line867"><strong>Overzicht</strong> <p class="line874">De Taakplanner is het zenuwcentrum van Urchin. Het programma is verantwoordelijk voor de werkelijke planning en uitvoering van de logverwerkingsgebeurtenissen van Urchin voor alle profielen. Vanuit de Taakplanner kunt u taken onmiddellijk uitvoeren of ze toevoegen aan de lijst met Urchin-gebeurtenissen die herhaaldelijk worden uitgevoerd met bijna elke gewenste interval. <p class="line867"><strong>De Planner gebruiken</strong> <ol type="1"><li>Meld u aan bij Urchin 6 en klik op 'Configuratie' (rechtsboven in de interface). </li><li>Zoek het profiel dat u wilt plannen en klik op 'Bewerken'. </li><li>Klik op het tabblad 'Uitvoeren/Plannen'. </li><li>Selecteer de gewenste interval bij 'Taakinstellingen'. We raden een dagelijkse interval aan. </li><li>Stel het tijdstip voor de taak in. </li><li>Klik op 'Bijwerken' om wijzigingen op te slaan. </li><li>Als u de taak onmiddellijk wilt uitvoeren, klikt u op 'Nu uitvoeren'. Daaropvolgende geplande taken worden uitgevoerd volgens de ingestelde planning.  </li></ol><p class="line867"><img alt="Task_Scheduler_Run" src="../images/Task_Scheduler_Run.jpg" title="Task_Scheduler_Run" /> <p class="line867"><strong>Aanbevelingen</strong> <ul><li>Het is raadzaam om de meeste taken dagelijks uit te voeren, aangezien dit ook het schema voor logrotatie is dat door veel webservers wordt gebruikt. De functie voor het bijhouden van logbestanden van Urchin maakt het echter mogelijk om hetzelfde logbestand meerdere keren te lezen zonder gegevensrotatie, dus dit is niet vereist.  </li></ul><p class="line867"><strong>Opmerkingen over de werking van de Planner</strong> <ul><li>Alle taken worden op volgorde verwerkt door Urchin. Ook als voor meerdere taken dezelfde tijd van uitvoering is ingesteld, worden ze achter elkaar uitgevoerd. </li><li>Als u alle taken wilt weergeven die zijn uitgevoerd, gaat u in het linkernavigatiemenu naar 'Planner' en vervolgens naar 'Taakgeschiedenis'.  </li></ul><p class="line867"><img alt="Task_Scheduler_Nav" src="../images/Task_Scheduler_Nav.jpg" title="Task_Scheduler_Nav" /> <p class="line874">Onderdelen van de Planner: <ul><li>Profieltaakplanner - In dit scherm worden de taken weergegeven die zijn gepland voor elk profiel in de configuratie. Voor elk profiel worden verschillende gegevens vermeld, zoals de profielnaam, de uitvoeringsfrequentie, de uitvoeringsstatus (niet gepland, in behandeling, in wachtrij, wordt uitgevoerd). Voor taken die worden uitgevoerd, worden het voltooiingspercentage en de starttijd van de taak weergegeven. </li><li>Profieltaakgeschiedenis - In dit scherm wordt de geschiedenis weergegeven van elke taak die is uitgevoerd via de Profieltaakplanner of de knop 'Nu uitvoeren'. Er wordt een overzicht van de taken weergegeven met nuttige informatie over elke taak. U kunt op het veld 'Status' klikken om de runtimegegevens voor die historische taak weer te geven. </li><li><p class="line862">Geografische database - Downloadgeschiedenis (Urchin 6.500+) â€“ Dit onderdeel werd voorheen 'geo-update' genoemd en maakte deel uit van de Profieltaakplanner.  In dit gedeelte van de Planner wordt elke download uit de geografische database weergegeven die via de Profieltaakplanner is uitgevoerd. Er wordt een overzicht van de downloads weergegeven met nuttige informatie over elke download. U kunt op het veld 'Status' klikken om de runtimegegevens voor die historische taak weer te geven. Elke download uit de geografische database kan worden gepland via 'Instellingen' -&gt; 'Globale instellingen' -&gt; het gedeelte 'Geografische gegevens bijwerken'.  U kunt de CPC-planner ook wijzigen via 'Instellingen' -&gt; 'Globale instellingen' -&gt; het gedeelte 'CPC-bron bijwerken'. </li><li><p class="line862">CPC-downloadgeschiedenis (Urchin 6.500+) - In dit scherm wordt de geschiedenis weergegeven van elke CPC-downloadtaak die door de CPC-taakplanner is uitgevoerd. Er wordt een overzicht van de CPC-downloads weergegeven met nuttige informatie over elke download. U kunt op het veld 'Status' klikken om de runtimegegevens voor die historische taak weer te geven. Het downloaden van de CPC-bron kan op twee manieren worden gepland: vanuit de weergave 'CPC-bron beheren' ('CPC-bron beheren' -&gt; 'Downloaden' of 'Bewerken' -&gt; tabblad 'Planning' -&gt; kies een downloadplanning of forceer het downloaden door te klikken op de knop 'Nu downloaden'). </li></ul></div><div id="pagebottom"></div>
</div>


<div id="footer" style="clear: both; margin: 0; padding: 0; border-bottom:1px solid #CCC;"></div><div id="copyright" style="font-size: 70%; text-align: center;">&copy;2010 Google</div>
</body></html>