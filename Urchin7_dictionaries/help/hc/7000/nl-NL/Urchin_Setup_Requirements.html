<html><head><meta http-equiv="Content-Type" content="text/html; charset=UTF-8"></head><body><table id="top_location_line" width="100%"><table id="top_location_line" width="100%"><tr width="100%"><td><a href="http://www.urchin.com"><img border="0" src="../images/google_sm.gif" width="135" height="41"></a></td><td width="100%"><span id="top_line" style="width: 100%; float: left; clear: both; border-bottom: 1px solid #CCC;"><span id="top_title" style="float: left; margin-top: 10px;"><b>Help Center</b></span></td></tr></table>
<div id="page" lang="en" dir="ltr">
<div dir="ltr" id="content" lang="en">
<p class="line867"><strong>Installatievereisten voor Urchin 6</strong> <ul><li style="list-style-type:none"><p class="line891"><em>Dit artikel is geschreven door</em> <a href="EpikOne.html">EpikOne</a><em>, een geautoriseerde softwareconsultant voor Urchin </em> </li></ul><p class="line874">In dit artikel wordt een overzicht gegeven van de operationele zaken waarmee rekening moeten worden voordat Urchin wordt geïnstalleerd en uitgevoerd. Bepaalde informatie is vereist om Urchin te kunnen gebruiken. Andere items zijn belangrijk om Urchin op een zo effectief mogelijke manier te gebruiken zodra de software is geïnstalleerd. <p class="line867"><strong>Algemene aandachtspunten bij de installatie van Urchin</strong> <ul><li>Als u het programma installeert onder Windows, moet u zijn aangemeld als beheerder. </li><li class="gap">Op UNIX-systemen kunt u het programma gewoon installeren, maar als u het niet als hoofdgebruiker installeert, kunt u het programma slechts in een beperkt aantal gebieden van het bestandssysteem installeren. </li><li class="gap">Urchin is gebundeld met een binaire Apache-webserver voor configuratie en het aanleveren van rapporten. Systeembeheerders moeten ervan op de hoogte zijn gesteld dat deze nieuwe webservice actief is nadat Urchin is geïnstalleerd. </li><li class="gap">U moet Urchin 6 installeren op een schijflocatie met voldoende ruimte (minimaal enkele honderden MB) zodat de Urchin-databases kunnen groeien. Raadpleeg het gedeelte Prestatie- en beheerproblemen voor aanvullende aandachtspunten. </li><li class="gap"><p class="line862">Als u een upgrade van Urchin 5 uitvoert, moet u de databases importeren in Urchin 6 met de hulpprogramma's <em>uconf2sql</em> en <em>convert-u5data</em>. U kunt geen directe upgrade van Urchin 5 uitvoeren naar Urchin 6 door het installatieprogramma van Urchin 6 uit te voeren. Raadpleeg het gedeelte Upgrades in het gedeelte Aan de slag van het Documentatiecentrum voor meer informatie. </li><li class="gap">Wanneer u een upgrade van Urchin 5 uitvoert naar Urchin 6, moet het product opnieuw worden gelicentieerd. </li></ul><p class="line867"><strong>Aandachtspunten voor algemene gegevensverwerking via Urchin</strong> <ul><li>Toegang tot webserverlogbestanden: u moet het pad naar de logbestanden voor een bepaalde site weten en u moet toestemming hebben om deze bestanden te openen. Als de logbestanden zich op een extern systeem bevinden, heeft u ook een accountnaam en een wachtwoord nodig om de logbestanden (FTP/HTTP/HTTPS/UNC) op te halen. </li><li class="gap">Correct geconfigureerde logbestandsindeling: hoewel Urchin aangepaste logbestandsindelingen kan verwerken, zijn de beheervereisten eenvoudiger als u de webserver configureert voor een standaardindeling van logbestanden. U kunt voor de indeling van het logbestand het beste de optie Uitgebreid gecombineerd (bijvoorbeeld NCSA- of Apache-logbestanden) of W3C (bijvoorbeeld IIS-logbestanden) gebruiken. Voor IIS-sites moet logboekregistratie van Process Accounting zijn uitgeschakeld. Raadpleeg het gedeelte Geavanceerde configuratie voor aanvullende aandachtspunten. </li><li class="gap">Unieke gebruikersaccount voor de Urchin-processen: op UNIX-systemen is het wenselijk om de beveiliging uit te breiden door Urchin-programma's uit te voeren als een speciale gebruikers-id die exclusief wordt gebruikt voor Urchin en waaraan slechts beperkte rechten zijn toegekend. Voor het instellen van een dergelijke account moet u beschikken over verhoogde rechten of supergebruikersrechten voor het betreffende systeem. </li><li class="gap">Planning: u moet een uitvoeringsplanning kiezen voor verwerking met Urchin om de rapporten op tijd te leveren en om rekening te houden met de tijd die nodig is wanneer er grote hoeveelheden gegevens moeten worden verwerkt. </li></ul><p class="line867"><strong>Aandachtspunten voor geavanceerde gegevensverwerking via Urchin</strong> <ul><li>Als u het aantal unieke bezoekers wilt bijhouden, moet u de volgende basisstappen uitvoeren: <ul><li>Installeer de UTM-sensorcode in de webpagina's van uw site. </li><li class="gap">Activeer de logboekregistratie van cookies in de logbestandsindeling voor uw webserver. </li><li class="gap">Geef UTM op als methode voor het bijhouden van gegevens in het Urchin-profiel voor de website. </li></ul></li><li class="gap">Als u het aantal unieke bezoekers niet wilt bijhouden, moet u aangeven hoe gedetailleerd de rapporten voor bezoekers of sessies moeten zijn en moet u voor elke site de juiste alternatieve methode voor het bijhouden van bezoekers selecteren. De enige andere methode die beschikbaar is in Urchin 6, is de methode IP/User-Agent. </li></ul><p class="line867"><strong>Prestatie- en beheerproblemen</strong> <ul><li>Logbestand roteren: als u niet over een extern mechanisme beschikt voor het archiveren of verwijderen van logbestanden van webservers nadat ze door Urchin zijn verwerkt, kunt u in het gedeelte Geavanceerde instellingen Urchin zodanig configureren dat deze taak voor elke logboekbron wordt uitgevoerd. </li><li class="gap">Oude Urchin-databases bewaren voor historische rapporten: zodra de databases voor een bepaalde maand zijn gemaakt, zijn deze beschikbaar voor een historische analyse. Gebruikers moeten bepalen tot hoever terug de historische gegeven moeten worden bewaard, zodat ze overbodige gegevens kunnen verwijderen om schijfruimte te besparen. Urchin kan zodanig worden geconfigureerd dat databases die ouder zijn dan een bepaalde datum, worden gecomprimeerd. </li><li class="gap">Geheugenvereisten: Urchin beschikt over configuratie-elementen om ervoor te zorgen dat er tijdens het verwerken van de logboekgegevens een beperkte hoeveelheid RAM wordt gebruikt. De standaardinstelling is 128 MB, maar dit is voor sites met logbestanden van meer dan 10 MB wellicht te conservatief. Zorg ervoor dat u over voldoende RAM-geheugen beschikt, zodat u het geheugengebruik voor Urchin zonodig kunt verhogen en zorg ervoor dat de geheugeninstellingen van de software zijn geconfigureerd voor optimale verwerkingsprestaties. </li><li class="gap">Locatie van de Urchin-gegevensopslag: u kunt het bestand etc/urchin.conf gebruiken om Urchin zodanig te configureren dat de rapportdatabases worden opgeslagen in een bestandsysteem buiten de Urchin-distributie. Zodoende kunt u waar dat nodig is, voldoende bestandssysteemruimte toekennen wanneer de database groeit. </li></ul><p class="line867"><strong>Problemen met de externe toegang en integratie</strong> <ul><li>SSL gebruiken voor het beheer en de rapporten van Urchin: de Apache-webserver die bij Urchin wordt geleverd, biedt ondersteuning voor SSL. SSL is niet standaard geactiveerd, maar de gebruiker kan deze optie desgewenst inschakelen. </li><li class="gap">Firewallconfiguratie: als uw netwerktopologie firewalls, proxyservers en andere elementen bevat die zich bevinden tussen de Urchin-verwerkingsserver en de gebruikers die rapporten of systemen proberen weer te geven met logbestanden die moeten worden opgehaald, moeten deze apparaten zodanig worden geconfigureerd dat ze de externe toegang van Urchin niet blokkeren. Dit kan doorgaans worden gedaan zonder dat dit ten koste gaat van de beveiliging waarvoor een dergelijke topologie dient. </li></ul></div><div id="pagebottom"></div>
</div>


<div id="footer" style="clear: both; margin: 0; padding: 0; border-bottom:1px solid #CCC;"></div><div id="copyright" style="font-size: 70%; text-align: center;">&copy;2010 Google</div>
</body></html>