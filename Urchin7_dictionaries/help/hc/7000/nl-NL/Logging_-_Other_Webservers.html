<html><head><meta http-equiv="Content-Type" content="text/html; charset=UTF-8"></head><body><table id="top_location_line" width="100%"><table id="top_location_line" width="100%"><tr width="100%"><td><a href="http://www.urchin.com"><img border="0" src="../images/google_sm.gif" width="135" height="41"></a></td><td width="100%"><span id="top_line" style="width: 100%; float: left; clear: both; border-bottom: 1px solid #CCC;"><span id="top_title" style="float: left; margin-top: 10px;"><b>Help Center</b></span></td></tr></table>
<div id="page" lang="en" dir="ltr">
<div dir="ltr" id="content" lang="en">
<p class="line867"><strong>Logboekregistratie - Andere webservers</strong> <p class="line867"><strong>Overzicht</strong> <p class="line874">In dit artikel wordt een kort overzicht gegeven van de manier waarop u de logboekregistratie voor andere webservers dan Apache en IIS kunt configureren om de goede verwerking en rapportage voor Urchin te vergemakkelijken. Urchin verwerkt elk logbestand van een webserver zolang Urchin weet hoe de gegevens in elk item van het logbestand zijn gesorteerd. De informatie in dit artikel is alleen van toepassing op toegangslogbestanden. Als u meer wilt weten over e-commercelogboekregistratie, gaat u naar het gedeelte Module E-commerce van het Documentatiecentrum. <p class="line874">Ongeacht uw type webserver of logbestandsindeling is er een reeks verplichte velden die minimaal nodig zijn zodat Urchin rapporten kan maken. Dit zijn: <ul><li>datum </li><li>tijd </li><li>hostnaam of ip-adres van het aanvraagsysteem </li><li>verzoek (ofwel het document van uw webserver waarom het aanvraagsysteem heeft verzocht) </li><li>statuscode die wordt gegenereerd door het verzoek (numeriek) </li><li>bytes (bytes die worden overgebracht van de server naar de client)  </li></ul><p class="line874">Verder heeft u voor een volledige rapportage de volgende velden nodig: <ul><li>verwijzing </li><li>user-agent </li><li>cookies (als de Urchin Traffic Monitor is ge√Ønstalleerd op uw site)  </li></ul><p class="line867"><strong>Configuratie</strong> <p class="line874">Vermelding van de specifieke details over hoe u wijzigingen aanbrengt in de eigenschappen voor de logboekregistratie voor elke webserver zou te veel ruimte in beslag nemen. Over het algemeen kunt u de logboekregistratie het beste zodanig configureren dat deze voldoet aan de NCSA- of W3C-notatie van Urchin. Vervolgens kunt u de gewenste standaardindeling selecteren in het vervolgkeuzemenu 'Indeling logbestand' bij 'Bron logbestand'. Als uw webserver deze benadering kan ondersteunen, raadpleegt u het document 'Logboekregistratie - Apache en IIS'. De informatie in dat document over het instellen van de benodigde gegevensvelden kan erg nuttig zijn. Dit is zelfs het geval wanneer de details voor de methodes van het aanbrengen van wijzigingen niet van toepassing zijn op uw webserver. </div><div id="pagebottom"></div>
</div>


<div id="footer" style="clear: both; margin: 0; padding: 0; border-bottom:1px solid #CCC;"></div><div id="copyright" style="font-size: 70%; text-align: center;">&copy;2010 Google</div>
</body></html>