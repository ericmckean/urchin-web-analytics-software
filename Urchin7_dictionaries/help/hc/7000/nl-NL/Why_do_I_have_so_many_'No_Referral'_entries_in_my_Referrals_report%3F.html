<html><head><meta http-equiv="Content-Type" content="text/html; charset=UTF-8"></head><body><table id="top_location_line" width="100%"><table id="top_location_line" width="100%"><tr width="100%"><td><a href="http://www.urchin.com"><img border="0" src="../images/google_sm.gif" width="135" height="41"></a></td><td width="100%"><span id="top_line" style="width: 100%; float: left; clear: both; border-bottom: 1px solid #CCC;"><span id="top_title" style="float: left; margin-top: 10px;"><b>Help Center</b></span></td></tr></table>
<div id="page" lang="en" dir="ltr">
<div dir="ltr" id="content" lang="en">
<p class="line867"><strong>Waarom staat er zo vaak 'Geen verwijzing' in mijn verwijzingsrapporten?</strong> <p class="line874">De vermelding 'Geen verwijzing' in het verwijzingsrapport van Urchin wordt doorgaans veroorzaakt door een of meer van de volgende situaties: <ul><li>De logbestanden van uw webserver zijn niet goed opgemaakt </li><li>Bezoekers hebben rechtstreeks toegang tot de site (door de URL op te geven of door de site toe te voegen aan de favorieten) </li><li>Bezoekers hebben rechtstreeks toegang tot de site door te klikken op een link in een e-mail. </li><li>Spiders van zoekmachines identificeren de webpagina's </li><li>Interne verwijzingen die voortkomen uit opgeslagen paginaverzoeken (niet van toepassing wanneer de Urchin Traffic Monitor (UTM) op de juiste manier is geconfigureerd).  </li></ul><p class="line867"><strong>Indeling logbestand:</strong> Om met Urchin verwijzingen te melden, moeten de logbestanden zodanig zijn geconfigureerd dat deze een veld 'Verwijzing' bevatten. Zie <a href="Logging_-_Apache_and_IIS.html">Logboekregistratie - Apache en IIS</a> voor meer details over het configureren van logbestanden van Apache of IIS. <p class="line867"><strong>Rechtstreeks adres:</strong> Als een bezoeker het adres van uw website opgeeft in de adresbalk van een verkenner, worden er geen verwijzingsgegevens doorgegeven aan de webserver. Elk bestandsverzoek, of 'treffer', van een website wordt in een logbestand geregistreerd en elke vermelding heeft een verwijzingsveld dat wel of niet gegevens bevat. Wanneer een adres handmatig wordt opgegeven, zoals hierboven beschreven, worden er geen gegevens opgeslagen in het verwijzingsveld aangezien de bezoeker niet is doorverwezen via een link of andere site. <p class="line867"><strong>E-maillink:</strong> Wanneer een bezoeker klikt op een link in een e-mail (zoals een e-mailcampagne), worden er wellicht geen verwijzingsgegevens doorgegeven. Het is mogelijk om e-maillinks te maken die verwijzingsgegevens doorgeven aan de webserver met de site. Dit moet echter worden ingesteld door degene die de inhoud van de e-mail levert. <p class="line867"><strong>Webspiders:</strong> Robots (crawlers) en spiders die worden geproduceerd door zoekmachines vormen vaak het grootse gedeelte van de treffers voor 'Geen verwijzing'. Dit zijn programma's die websites bezoeken en pagina's en andere gegevens lezen om vermeldingen te maken voor de index van een zoekmachine. <p class="line867"><strong>Interne verwijzingen:</strong> In rapporten van Urchin worden geen interne verwijzingen opgenomen als deze rapporten juist zijn geconfigureerd. Een interne verwijzing is een verwijzing van dezelfde website waartoe de eerst aangevraagde pagina behoort. Als een interne verwijzing wordt ontdekt in het verwijzingveld, wordt deze opgenomen in het rapport als een treffer voor 'Geen verwijzing'. Het komt niet vaak voor dat een interne verwijzing in het aanvankelijke verzoek naar een webpagina wordt weergegeven. Er is echter een specifiek geval waarin deze verwijzingen vaak voorkomen. <p class="line874">Veel sites van grote internetproviders en zoekmachines gebruiken servers met cachegeheugen om de inhoud van websites vast te leggen. Zo kunnen ze de benodigde tijd en de hoeveelheid netwerkverkeer die nodig zijn om deze pagina's weer te geven voor bezoekers, reduceren. Als een bezoeker echter uw website aanvraagt en de server met cachegeheugen reageert op die aanvraag, is het logbestand van uw webserver niet op de hoogte van die aanvraag. Daarom zal het logbestand van uw webserver geen gegevens over deze aanvraag bevatten. Het uiteindelijke resultaat van deze actie is dat een nieuwe bezoeker vaak pas wordt opgemerkt door uw webserver nadat een tweede of derde paginaverzoek is gedaan. Vanaf dat moment wordt de toegang tot de verzochte pagina's verleend via links op andere pagina's van uw website. Het verwijzingsveld in het logbestand geeft dan uw eigen pagina's weer als verwijzing. Dit resulteert in de interne verwijzingstreffers die door urchin worden toegevoegd aan het rapport 'Geen verwijzing'. Urchin 6 kan de ontbrekende logbestandgegevens herstellen als u de Urchin Traffic Monitor (UTM) configureert. Zie <a href="How_the_Urchin_Traffic_Monitor_(UTM)_Works.html">Hoe de Urchin Traffic Monitor (UTM) werkt</a> voor meer informatie.  </div><div id="pagebottom"></div>
</div>


<div id="footer" style="clear: both; margin: 0; padding: 0; border-bottom:1px solid #CCC;"></div><div id="copyright" style="font-size: 70%; text-align: center;">&copy;2010 Google</div>
</body></html>