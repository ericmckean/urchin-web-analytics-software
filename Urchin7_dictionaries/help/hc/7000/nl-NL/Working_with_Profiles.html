<html><head><meta http-equiv="Content-Type" content="text/html; charset=UTF-8"></head><body><table id="top_location_line" width="100%"><table id="top_location_line" width="100%"><tr width="100%"><td><a href="http://www.urchin.com"><img border="0" src="../images/google_sm.gif" width="135" height="41"></a></td><td width="100%"><span id="top_line" style="width: 100%; float: left; clear: both; border-bottom: 1px solid #CCC;"><span id="top_title" style="float: left; margin-top: 10px;"><b>Help Center</b></span></td></tr></table>
<div id="page" lang="en" dir="ltr">
<div dir="ltr" id="content" lang="en">
<p class="line867"><strong>Werken met profielen</strong> <p class="line867"><strong>Overzicht</strong> <p class="line874">Een profiel is een verzameling rapporten voor een bepaalde website. U moet ten minste één profiel per site configureren. In veel gevallen wilt u waarschijnlijk meer dan één profiel per site instellen. Over het algemeen is er echter een verhouding van 1 op 1 voor profielen en sites. <p class="line874">Technisch gezien is een profiel een verzameling regels om de verwerking van logbestanden te beheren en om rapporten voor een website of delen van die website te maken. <p class="line874">Profielen zijn de primaire organisatorische hulpprogramma's van het Urchin-systeem. Het is dus belangrijk om te weten hoe ze werken. <p class="line867"><strong>Licentie-informatie</strong> <p class="line874">De basislicentie van Urchin 6 bevat 1000 profielen. Elk van deze profielen kan één logbestandsbron hebben. Meerdere profielen kunnen ook een logbestandsbron delen (handig wanneer een profiel het "master"-profiel is en op een of meer andere profielen filters zijn toegepast). <p class="line874">Aan elke website moet ten minste één profiel zijn gekoppeld om rapporten te kunnen ontvangen. Meestal is één profiel voldoende. Er bestaat echter geen limiet voor het aantal profielen dat kan worden gemaakt voor de gespecialiseerde analyse van een bepaald webdomein. <p class="line867"><strong>Profielen gebruiken</strong> <p class="line874">Voor het maken van een profiel meldt u zich als Urchin-beheerder aan bij de beheerinterface van Urchin. Vervolgens klikt u op de link 'Configuratie' rechtsboven in het scherm. U wordt doorgestuurd naar de wizard 'Profiel toevoegen'. Dit zijn eenvoudige stappen die zijn ontworpen om u te helpen het profiel snel en eenvoudig in te stellen. Elk scherm in de wizard bevat specifieke helpgegevens. <p class="line867"><strong>Aanbevelingen</strong> <ul><li>Om met Urchin rapporten van optimale kwaliteit te genereren, is het belangrijk dat u de Urchin Traffic Monitor (UTM) inschakelt, met name wanneer u unieke bezoekersgegevens wilt bekijken. Er zijn drie basisstappen voor het gebruik van de UTM: <ol type="1"><li>Selecteer "Urchin Traffic Monitor (UTM)" als de 'Methode voor het bijhouden van bezoekers' op het tabblad 'Instellingen' van een willekeurig profiel. </li><li>Installeer de UTM-sensor op elke pagina die u met de hoogste mate van nauwkeurigheid wilt bijhouden. (Als u de UTM niet gebruikt, worden pagina's nog steeds bijgehouden. Sommige acties, zoals het opnieuw laden van een pagina en het gebruik van de knop 'Vorige', worden dan echter niet gemeld.) </li><li>Pas het logbestandsregistratiegedrag van uw webserver zodanig aan dat cookies worden bijgehouden. </li></ol></li><li class="gap">Wanneer u een of meer filters wilt instellen voor uw profiel, is het verstandig om meer dan één profiel voor die website of een deel van die website te maken. We raden u aan een hoofdprofiel te maken (de "master") -- dit profiel bevat alles. Als u bijvoorbeeld wilt filteren op robots en spiders, is het een goed idee om deze filters in een tweede profiel op te nemen. Vervolgens kunt u de resultaten van het profiel met de gefilterde gegevens vergelijken met het hoofdprofiel. </li></ul></div><div id="pagebottom"></div>
</div>


<div id="footer" style="clear: both; margin: 0; padding: 0; border-bottom:1px solid #CCC;"></div><div id="copyright" style="font-size: 70%; text-align: center;">&copy;2010 Google</div>
</body></html>