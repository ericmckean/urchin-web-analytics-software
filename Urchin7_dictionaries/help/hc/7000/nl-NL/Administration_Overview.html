<html><head><meta http-equiv="Content-Type" content="text/html; charset=UTF-8"></head><body><table id="top_location_line" width="100%"><table id="top_location_line" width="100%"><tr width="100%"><td><a href="http://www.urchin.com"><img border="0" src="../images/google_sm.gif" width="135" height="41"></a></td><td width="100%"><span id="top_line" style="width: 100%; float: left; clear: both; border-bottom: 1px solid #CCC;"><span id="top_title" style="float: left; margin-top: 10px;"><b>Help Center</b></span></td></tr></table>
<div id="page" lang="en" dir="ltr">
<div dir="ltr" id="content" lang="en">
<p class="line867"><strong>Beheeroverzicht</strong> <p class="line867"><strong>Inleiding</strong> <p class="line874">De beheerinterface voor Urchin is een commandocentrum in uw browser waarmee u vrijwel alle functies van Urchin kunt beheren, inclusief het instellen van profielen, het plannen van de logverwerking, het beheren van gebruikers en groepen, het configureren van filters en nog veel meer. <p class="line862">Meld u via een browser aan bij uw Urchin-systeem om aan de slag te gaan. Als de standaardpoort werd gebruikt voor de installatie, is de URL '<a class="http" href="http://uw.server.nl:9999/">http://uw.server.nl:9999/</a>', waarbij u 'uw.server.nl' vervangt door de daadwerkelijke naam van het systeem waarop Urchin wordt uitgevoerd. U kunt ook '<a class="http" href="http://localhost:9999/">http://localhost:9999/</a>' gebruiken als u rechtstreeks vanaf dit systeem werkt. Op Windows-platforms is de snelkoppeling 'Urchin Administration'(Urchin-beheer) beschikbaar via het menu 'Start'. Het standaardwachtwoord voor de beheerdersaccount ('admin') is 'urchin'. Vergeet niet dit te wijzigen in een veiliger wachtwoord. <p class="line867"><strong>De beheerinterface gebruiken</strong> <ul><li>Klik op 'Configuratie' rechtsboven in het venster om de beheerinterface te openen. </li><li class="gap">Via deze interface heeft u toegang tot de configuratie-elementen. Klik in het linkervenster op de pijlen om een bepaald gedeelte uit te vouwen (zoals 'Urchin-profielen', 'Gebruikers', 'Groepen', de 'Planner' en 'Instellingen'. Het actieve venster krijgt een donkere kleur.  </li><li class="gap">Wanneer u op de knop 'Bewerken' klikt naast een bepaald item, kunt u de configuratie voor dit item aanpassen. Als u nieuwe items wilt toevoegen, klikt u op de knop 'Toevoegen' (de knop met het plusteken) rechtsboven in de tabel. Nadat u op 'Bewerken' heeft geklikt voor een bepaald item, wordt de reeks configuratieschermen die beschikbaar is voor dat item weergegeven door middel van tabbladen aan de bovenzijde. </li><li class="gap">Klik op een tabblad om de configuratie-instellingen op dat tabblad te openen. Wanneer u instellingen heeft gewijzigd, moet u op de knop 'Bijwerken' onder aan elk venster klikken. </li><li class="gap">Zodra u een lange lijst met items voor een bepaald onderdeel heeft verzameld, kunt u hier doorheen bladeren met de knoppen 'Volgende' en 'Vorige' boven en onder aan de tabel met items. U kunt ook het aantal items wijzigen dat wordt weergegeven in de tabel. Hiervoor wijzigt u de waarde 'Weergegeven' (standaard 10) die boven de tabel wordt weergegeven.  </li><li class="gap">Met de filteropties '+' en '-' (opnemen/uitsluiten) kunt u snel een bepaald item vinden dat u zoekt. Geef de volledige naam of een deel ervan op en klik op de plus- of minknop (respectievelijk opnemen en uitsluiten). </li><li class="gap">In elk venster vindt u Help-informatie onder de tabel. </li></ul></div><div id="pagebottom"></div>
</div>


<div id="footer" style="clear: both; margin: 0; padding: 0; border-bottom:1px solid #CCC;"></div><div id="copyright" style="font-size: 70%; text-align: center;">&copy;2010 Google</div>
</body></html>