<html><head><meta http-equiv="Content-Type" content="text/html; charset=UTF-8"></head><body><table id="top_location_line" width="100%"><table id="top_location_line" width="100%"><tr width="100%"><td><a href="http://www.urchin.com"><img border="0" src="../images/google_sm.gif" width="135" height="41"></a></td><td width="100%"><span id="top_line" style="width: 100%; float: left; clear: both; border-bottom: 1px solid #CCC;"><span id="top_title" style="float: left; margin-top: 10px;"><b>Help Center</b></span></td></tr></table>
<div id="page" lang="en" dir="ltr">
<div dir="ltr" id="content" lang="en">
<p class="line867"><strong>De schijfruimte beperken voor de opslag van de maandelijkse profieldatabases van Urchin</strong> <p class="line867"><strong>Overzicht</strong> <p class="line874">De rapportagegegevens van Urchin worden voor elk profiel dat is geconfigureerd in Urchin opgeslagen in onafhankelijke maandelijkse databases. Deze databases bevinden zich meestal in de directory 'data' of 'reports' in de Urchin-distributie. Urchin slaat standaard een onbeperkt aantal van deze maandelijkse profieldatabases op. Voor de meeste kleine en gemiddelde sites zijn de vereisten voor opslagcapaciteit slechts bescheiden. Omdat voor Urchin-rapportage geen toegang nodig is tot de onbewerkte webserverlogbestanden nadat deze zijn verwerkt, hoeft u de webserverlogbestanden niet te bewaren. De verwerkte maandelijkse Urchin-databases zijn ongeveer 5-10% van de grootte van de onbewerkte webserverlogbestanden die werden verwerkt om de Urchin-databases met gegevens te vullen. In de meeste gevallen neemt dit slechts een minimale hoeveelheid schijfruimte in beslag, zelfs als alle Urchin-databases voor onbeperkte tijd worden opgeslagen. <p class="line874">Voor grote sites, die honderden of duizenden megabytes aan webserverlogbestanden per dag produceren, of voor hostingproviders die een groot aantal geconfigureerde profielen hebben, kan het echter beter zijn om het doorlopende gebruik van gegevensopslag van Urchin te beperken. Dit kunt u op een van de volgende manieren realiseren: <ol type="1"><li>Stel het profiel in op het automatisch verwijderen van de onbewerkte verkeersgegevens nadat de logbestanden zijn verwerkt. </li><li>Stel het profiel in op het archiveren van historische gegevens. </li><li>Beperk het aantal maanden dat historische rapportagegegevens moeten worden bewaard.  </li></ol><p class="line874">Instructies voor elk van deze methoden vindt u aan het eind van dit artikel. <p class="line867"><strong>Technisch overzicht van de database-opslag van Urchin</strong> <p class="line874">Voor elk Urchin-profiel slaat Urchin maandelijks een reeks databasebestanden op in directory's volgens de notatie JJJJMM. Elk van deze directory's bevat ~50 bestanden met gegevens voor de rapportage-engine. De directory en databasebestanden krijgen de naam van de maand waarvoor ze gegevens bevatten. De volledige lijst van databases is als volgt: <p class="line862">JJJJMM-uhed --&gt; header voor de database <p class="line862">JJJJMM-usti --&gt; index van tekenreeksen <p class="line862">JJJJMM-ustd --&gt; tekenreeksgegevens <p class="line862">JJJJMM-udai --&gt; index van samengestelde tabellen <p class="line862">JJJJMM-udXX --&gt; samengestelde gegevenstabellen (XX wordt vervangen door het tabelnummer van de datamap) <p class="line862">JJJJMM-uvii --&gt; bezoekersindex <p class="line862">JJJJMM-uvid --&gt; bezoekersgegevens <p class="line862">JJJJMM-used --&gt; sessiegegevens <p class="line862">JJJJMM-upad --&gt; padgegevens <p class="line862">JJJJMM-utrd --&gt; transactiegegevens (Ecommerce) <p class="line862">JJJJMM-uitd --&gt; itemgegevens (Ecommerce) <p class="line862">JJJJMM-ulti --&gt; logbestandsindex <p class="line862">JJJJMM-ultd --&gt; logbestandsgegevens <p class="line862">JJJJMM-utod --&gt; totaalgegevens <p class="line862">JJJJMM-uhid --&gt; histogramgegevens <p class="line862">JJJJMM-umad --&gt; gegevens van de bezoekersmatrix <p class="line874">Elke reeks databases is volledig voor de maand waarvan deze de gegevens bevat. Aangezien deze databasereeksen niet van elkaar afhankelijk zijn, kunt u elke databasereeks archiveren of aanpassen zonder dat dit effect heeft op andere maanden. <p class="line874">Normaal gesproken wordt de gehele reeks databasebestanden van een maand opgeslagen. Vier van deze databasebestanden worden uitsluitend gebruikt door de verwerkingsengine voor logbestanden van Urchin. Deze databasebestanden zijn: <p class="line874">JJJJMM-usti  <p class="line874">JJJJMM-udai  <p class="line874">JJJJMM-ulti <p class="line874">JJJJMM-ultd <p class="line874">De volgende databasebestanden worden gebruikt door de verwerkingsengine voor logbestanden van Urchin en voor vergelijkende segmentatie en bezoekersspecificatie in de rapportage. Wanneer u de inhoud hiervan verwijdert, heeft dit alleen effect op bovengenoemde functies. <p class="line874">JJJJMM-uvii  <p class="line874">JJJJMM-uvid  <p class="line874">JJJJMM-used  <p class="line874">JJJJMM-upad  <p class="line874">JJJJMM-utrd  <p class="line874">JJJJMM-uitd  <p class="line874">Deze databases bevatten informatie over bezoekers, sessies, paden, transacties en producten. Deze bestanden kunnen een aanzienlijk deel van de totale opslagruimte innemen die voor een maand nodig is, in de orde van 10-50%. U kunt dus veel schijfruimte besparen door de optie 'Ruwe gegevens over verkeer behouden' uit te schakelen in het venster 'Opslag/Database' van de profielconfiguratie. <p class="line874">Alleen voor sites met extreem veel verkeer waarvoor het bewaren van de onbewerkte verkeersgegevens een probleem met schijfruimte of CPU-verbruik oplevert, wordt aangeraden om het bewaren van onbewerkte verkeersgegevens uit te schakelen. <p class="line874">Andere mogelijke schijfruimtebesparing kan worden gerealiseerd door historische maandelijkse Urchin-databases om te zetten in gecomprimeerde ZIP-bestanden. De resulterende gecomprimeerde bestanden zijn meestal slechts 20-30% van de grootte van de ongecomprimeerde databasereeksen. Hoewel de rapportage-engine van Urchin de ZIP-bestanden niet rechtstreeks kan inlezen, kan deze zo nodig zonder gebruikerstussenkomst databases uitpakken uit de ZIP-bestanden. Dit is volledig overzichtelijk voor een gebruiker die Urchin-rapporten bekijkt; er vindt alleen een kleine vertraging plaats tijdens het uitpakken van de databases. De rapportage-engine verwijdert de uitgepakte database niet. Dat maakt snellere toegang tot de gegevens mogelijk wanneer iemand de Urchin-rapporten bekijkt. Het oorspronkelijke ZIP-bestand blijft aanwezig, zodat een periodieke opruimactie genoeg is voor het verwijderen van de uitgepakte databases om de schijfruimte weer vrij te maken. <p class="line874">De laatste methode voor het beperken van de opslagvereisten van Urchin is om een beleid in te stellen voor de duur van de historische rapportage die Urchin moet bieden. In omgevingen waarin Urchin wordt gebruikt als rapportageservice voor een hostingpakket, is het bijvoorbeeld gebruikelijk om historische gegevens voor Urchin één jaar lang te bewaren. Vanwege de maandelijkse ordening van Urchin-databases kunnen automatische scriptmechanismen heel eenvoudig oude maandelijkse databases verwijderen die een bepaalde opslagduur hebben bereikt. Wanneer een beleid voor de duur van historische rapportage wordt geïmplementeerd, stabiliseert de gegevensopslag van Urchin of neemt deze slechts licht toe wanneer de limietdatum voor opslag van historische gegevens is bereikt. <p class="line867"><strong>Methoden voor het beperken van de gegevensopslag - beschrijving</strong> <p class="line867"><strong>Methode 1: De onbewerkte verkeersgegevens verwijderen na logbestandsverwerking</strong> <p class="line874">U kunt het profiel zodanig configureren dat de onbewerkte bezoekers- en sessiegegevens na verwerking worden verwijderd. Voor grote sites kan dit de prestaties verbeteren en de hoeveelheid opgeslagen gegevens verminderen. Opmerking: sessies die zijn verspreid over verschillende dagen, worden weergegeven als twee sessies (één voor elke dag) nadat deze configuratie is geselecteerd. Het verschil in resultaten is voor de meeste sites te verwaarlozen. <p class="line874">Het profiel configureren zodat de onbewerkte bezoekers- en sessiegegevens na verwerking worden verwijderd: <ol type="1"><li><p class="line862">Klik in de beheerinterface op 'Configuratie'--&gt;'Urchin-profielen'--&gt;'Profielen'. </li><li>Bewerk het gewenste profiel. </li><li>Schakel op het tabblad 'Opslag/Database' de optie 'Ruwe gegevens over verkeer onthouden' uit. </li><li>Klik op 'Bijwerken'.  </li></ol><p class="line867"><strong>Methode 2: Historische gegevens automatisch archiveren</strong> <p class="line874">U kunt het profiel zodanig configureren dat historische maandelijkse gegevens worden gearchiveerd. De rapporten kunnen de gearchiveerde gegevens weergeven, maar er kunnen geen aanvullende treffers worden verwerkt voor de gearchiveerde maanden. <p class="line874">Het profiel instellen zodat historische gegevens worden gearchiveerd: <ol type="1"><li><p class="line862">Klik in de beheerinterface op 'Configuratie'--&gt;'Urchin-profielen'--&gt;'Profielen'. </li><li>Bewerk het gewenste profiel. </li><li>Schakel op het tabblad 'Opslag/Database' de optie 'Database archiveren' in. </li><li>Geef een aantal maanden op in het veld 'Database archiveren na'. </li><li>Klik op 'Bijwerken'.  </li></ol><p class="line867"><strong>Methode 3: De duur van de database-opslag beperken voor historische rapportage</strong> <p class="line874">Verwijder voor elk Urchin-profiel de databases in de directory 'data/reports/profielnaam' die beginnen met een JJJJMM-voorvoegsel dat ouder is dan de datumlimiet waarvoor u historische rapportage wilt bewaren. Als u bijvoorbeeld de rapportagegeschiedenis één jaar wilt bewaren en het op dat moment februari 2008 is, verwijdert u alle databases met de naam '200701-*data.un*'. Hiermee verwijdert u alle rapportagegegevens van januari 2007 voor dat Urchin-profiel. Dit kunt u herhalen voor alle databases die ouder zijn dan januari 2007. </div><div id="pagebottom"></div>
</div>


<div id="footer" style="clear: both; margin: 0; padding: 0; border-bottom:1px solid #CCC;"></div><div id="copyright" style="font-size: 70%; text-align: center;">&copy;2010 Google</div>
</body></html>