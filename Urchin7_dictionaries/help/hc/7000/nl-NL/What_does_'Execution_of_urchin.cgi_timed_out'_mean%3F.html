<html><head><meta http-equiv="Content-Type" content="text/html; charset=UTF-8"></head><body><table id="top_location_line" width="100%"><table id="top_location_line" width="100%"><tr width="100%"><td><a href="http://www.urchin.com"><img border="0" src="../images/google_sm.gif" width="135" height="41"></a></td><td width="100%"><span id="top_line" style="width: 100%; float: left; clear: both; border-bottom: 1px solid #CCC;"><span id="top_title" style="float: left; margin-top: 10px;"><b>Help Center</b></span></td></tr></table>
<div id="page" lang="en" dir="ltr">
<div dir="ltr" id="content" lang="en">
<p class="line867"><strong>Wat betekent 'Execution of urchin.cgi timed out' (Time-out bij het uitvoeren van 'urchin.cgi')?</strong> <p class="line874">Deze foutmelding komt alleen voor wanneer de functie 'Directe link naar rapporten' van Urchin wordt gebruikt en de sessiecontroller van Urchin wordt overgeslagen. U kunt dit controleren door naar de URL te kijken die wordt gebruikt wanneer u uw Urchin-rapport weergeeft. Als er directe links naar rapporten worden gebruikt, bevat deze URL het element "report.cgi". Als de standaardsessiecontroller van Urchin wordt gebruikt, bevat de URL het element "session.cgi". <p class="line874">Wanneer u Urchin-rapporten weergeeft via rechtstreekse links naar rapporten, zoekt uw browser in de databasebestanden van Urchin via de toepassing 'report.cgi' naar de gegevens die overeenkomen met de opgevraagde periode en rapportweergave. Als de reactie op het gegevensverzoek niet binnen een standaardperiode van 60 seconden wordt ontvangen, genereert de CGI-toepassing een time-out en wordt de foutmelding "Execution of urchin.cgi timed out" (Time-out bij het uitvoeren van 'urchin.cgi') weergegeven in de browser. Als deze situatie zich voordoet, moet de time-outwaarde van de CGI-toepassing worden verhoogd. Voor het wijzigen van deze time-outwaarde heeft u toegang nodig tot de Urchin-distributie. <p class="line874">De time-outwaarde van de toepassing verhogen voor rechtstreekse links naar rapporten: <ul><li>Open een opdrachtshell naar de Urchin-server. </li><li>Bewerk het volgende bestand: '/path/to/urchin/htdocs/.report.conf'. Als dit bestand niet bestaat, kopieert u het bestand '.report.conf.sample' naar '.report.conf' om er een te maken. </li><li>Zoek de regel "#Timeout = 60". </li><li>Verwijder het teken '#' aan het begin van de regel. </li><li>Verhoog de standaardwaarde van 60 seconden naar een meer toepasselijke waarde. </li><li>Sla het bestand op. De wijzigingen worden onmiddellijk van kracht. </li></ul></div><div id="pagebottom"></div>
</div>


<div id="footer" style="clear: both; margin: 0; padding: 0; border-bottom:1px solid #CCC;"></div><div id="copyright" style="font-size: 70%; text-align: center;">&copy;2010 Google</div>
</body></html>