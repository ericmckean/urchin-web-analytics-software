<html><head><meta http-equiv="Content-Type" content="text/html; charset=UTF-8"></head><body><table id="top_location_line" width="100%"><table id="top_location_line" width="100%"><tr width="100%"><td><a href="http://www.urchin.com"><img border="0" src="../images/google_sm.gif" width="135" height="41"></a></td><td width="100%"><span id="top_line" style="width: 100%; float: left; clear: both; border-bottom: 1px solid #CCC;"><span id="top_title" style="float: left; margin-top: 10px;"><b>Help Center</b></span></td></tr></table>
<div id="page" lang="en" dir="ltr">
<div dir="ltr" id="content" lang="en">
<p class="line867"><strong>Overzicht van hulpprogramma's voor beheer</strong> <p class="line867"><strong>Overzicht</strong> <p class="line874">Urchin wordt geleverd met een aantal hulpprogramma's die zijn bedoeld voor diagnostische en configuratiedoeleinden. Deze hulpprogramma's bevinden zich in de directory 'util' in de Urchin-distributie. Dit document vormt een inleidend overzicht van deze hulpprogramma's. Het is geen volledige gebruikshandleiding. <p class="line874">Alle hulpprogramma's ondersteunen de opdrachtregelargumenten '-h' en '-v'. Als u een hulpprogramma aanroept met het argument '-h', krijgt u een overzicht van de gebruik en de beschikbare opties voor dat hulpprogramma te zien. Als u het hulpprogramma aanroept met het argument '-v', wordt de Urchin-versie van het hulpprogramma afgedrukt. <p class="line867"><strong>geo-update</strong> <p class="line874">Dit hulpprogramma wordt gebruikt om te controleren op updates voor de interne DNS-database van Urchin en om beschikbare updates te downloaden. Hiermee kunt u de updates downloaden van downloadservers van Google, maar ook uit een lokale directory (nieuw in urchin 6). <p class="line867"><strong>inspector</strong> <p class="line874">Dit hulpprogramma voert basiscontroles uit op uw geïnstalleerde Urchin-distributie en zorgt ervoor dat de complete structuur van de distributie intact is, dat alle binaire informatie die bij het product is geleverd van de juiste versie is en dat de basisrechten correct zijn (op UNIX-platforms). Het hulpprogramma rapporteert tevens de status van de Urchin-profielplanners (urchind), CPC-planners (urchincpcd, urchincpc) en de bijgeleverde Apache-webserver (urchinwebd). Ook de licentie-informatie wordt gecontroleerd. <p class="line867"><strong>uconf-manager (Urchin 6.402+)</strong> <p class="line874">Met de configuratiemanager voor Urchin (uconf-manager) kunt u databaserecords toevoegen, bewerken en verwijderen. <ul><li>Urchin 6.402: Dit hulpprogramma is geïntroduceerd in Urchin 6.402 en werkte alleen met de tabel 'uusers' in de configuratiedatabase. Het kan worden gebruikt om het beheerderswachtwoord voor Urchin opnieuw in te stellen, het maken van nieuwe gebruikers te automatiseren of een gebruiker naar een andere account te verplaatsen. </li><li>Urchin 6.500+: in urchin 6.5 en latere versies ondersteunt dit hulpprogramma databasebewerkingen in meer tabellen (uaccounts, ucosts, ufilters, ugoals, ugroups, ugroups_uusers, ulogs, ulogs_ufilters, uprofiles, uprofiles_ucosts, uprofiles_ufilters, uprofiles_ugroups, uprofiles_ulogs, uprofiles_uusers en uusers). Dit hulpprogramma kan worden gebruikt om acties uit te voeren die niet kunnen worden uitgevoerd via de beheerinterface van Urchin. </li></ul><p class="line867"><strong>uconf2sql</strong> <p class="line862">Urchin 5 en oudere versies slaan configuratiegegevens op in speciale bestanden. Urchin 6 slaat deze informatie echter op in een relationele database (MySql of PostgreSql). Om een soepele overdracht van configuratiegegevens mogelijk te maken, bevatten zowel Urchin 5 als Urchin 6 hulpprogramma's voor het exporteren en importeren van configuratiegegevens. Urchin 5 bevat het hulpprogramma 'uconf-export', waarmee de configuratiedatabase kan worden geëxporteerd naar een bestand (in XML-indeling) en Urchin 6 bevat het hulpprogramma 'uconf2sql', waarmee de configuratiegegevens uit dit XML-bestand kunnen worden geïmporteerd in de Urchin 6-database. <p class="line867"><strong>convert-u5data</strong> <p class="line874">Net als bij de configuratiedatabase is de structuur van de rapportagedatabase (waarin profielinformatie wordt opgeslagen) gewijzigd in Urchin 6. Met dit hulpprogramma, 'convert-u5data', kunt u de rapportagedatabase rechtstreeks vanuit Urchin 5 importeren naar urchin 6. <p class="line867"><strong>udb-sanitizer</strong> <p class="line874">Het hulpprogramma 'udb-sanitizer' wordt gebruikt om beheerbewerkingen uit te voeren met de rapportagedatabase. Hieronder vallen het herstellen van een gearchiveerde database en het verwijderen van informatie over een bepaalde datum of periode (wanneer het nodig is de gegevens opnieuw te verwerken). <p class="line867"><strong>urchinctl</strong> <p class="line874">(Opmerking: dit hulpprogramma bevindt zich in de directory 'bin', niet in 'util'.) Met dit hulpprogramma kunt u de Urchin-planner en de Urchin-webserver starten en sluiten. Op UNIX-systemen wordt 'urchinctl' gewoonlijk aangeroepen via een van de opstartscripts van het systeem om de Urchin-services automatisch te starten of te stoppen. In windows zijn er opties beschikbaar voor het installeren en verwijderen van de urchin-services. <p class="line867"><strong>urchincpc (Urchin 6.5+)</strong> <p class="line862">(Opmerking: dit hulpprogramma bevindt zich in de directory 'bin', niet in 'util'.) Met het Urchin-hulpprogramma voor het importeren van CPC-gegevens worden CPC-gegevens geëxtraheerd via Google AdWords API voor verdere verwerking en rapportage. Zie <a href="CPC_Data_Import_Utilities.html">Hulpprogramma's voor CPC-gegevensimport</a> voor meer informatie. <p class="line867"><strong>urchincpcd (Urchin 6.5+)</strong> <p class="line862">(Opmerking: dit hulpprogramma bevindt zich in de directory 'bin', niet in 'util'.) De CPC-bronplanner van Urchin (of gewoon CPC-planner) wordt gebruikt om CPC-downloadtaken te plannen op basis van een door de gebruiker gedefinieerde planning (vergelijkbaar met de profielplanner). Zie <a href="CPC_Data_Import_Utilities.html">Hulpprogramma's voor CPC-gegevensimport</a> voor meer informatie. <p class="line867"><strong>urchin_daemons</strong> <p class="line874">Op UNIX-computers voert Urchin een planningsdaemon (urchind) en een Apache-webserver (urchinwebd) uit. Deze programma's moeten tijdens het opstarten worden gestart. Het script 'urchin_daemons' kan aan de initialisatiescripts van het systeem worden toegevoegd op de betreffende locatie voor uw UNIX-besturingssysteem. Hierdoor zullen de daemons voor de Urchin-services correct worden gestart. In windows worden deze binaire bestanden uitgevoerd als systeemservices en kunnen ze worden gestart en gesloten met Servicebeheer van windows. <p class="line867"><strong>ugetlicense</strong> <p class="line874">Met het hulpprogramma voor het bewerken van licenties van Urchin, 'ugetlicense' kunt u bewerkingen uitvoeren op een bepaald serienummer. Deze bewerkingen zijn noodzakelijk wanneer een huidige Urchin-installatie niet langer beschikbaar is en opnieuw moet worden geïnstalleerd of overgezet naar een andere server, enzovoort. </div><div id="pagebottom"></div>
</div>


<div id="footer" style="clear: both; margin: 0; padding: 0; border-bottom:1px solid #CCC;"></div><div id="copyright" style="font-size: 70%; text-align: center;">&copy;2010 Google</div>
</body></html>