<html><head><meta http-equiv="Content-Type" content="text/html; charset=UTF-8"></head><body><table id="top_location_line" width="100%"><table id="top_location_line" width="100%"><tr width="100%"><td><a href="http://www.urchin.com"><img border="0" src="../images/google_sm.gif" width="135" height="41"></a></td><td width="100%"><span id="top_line" style="width: 100%; float: left; clear: both; border-bottom: 1px solid #CCC;"><span id="top_title" style="float: left; margin-top: 10px;"><b>Help Center</b></span></td></tr></table>
<div id="page" lang="en" dir="ltr">
<div dir="ltr" id="content" lang="en">
<p class="line867"><strong>Installatiehandleiding voor Urchin 6 (Windows)</strong> <p class="line867"><em>Dit artikel is geschreven door </em><a href="EpikOne.html">EpikOne</a><em>, een geautoriseerde Urchin-softwareconsultant</em> <p class="line867"><strong>Voordat u begint: belangrijke opmerking voor gebruikers van Urchin 6.500</strong> <p class="line874">Urchin 6.501 loste diverse problemen op met de CPC-planner. Als u een upgrade uitvoert van Urchin 6.500 naar Urchin 6.602, zijn de verwerkte CPC-gegevens mogelijk onjuist of onvolledig, wat kan leiden tot onjuiste resultaten in de Urchin-rapporten. Om ervoor te zorgen dat u correcte gegevens ontvangt van Google Adwords, raden we u aan (a) Urchin 6.602 op een nieuwe locatie te installeren of (b) de oude CPC-gegevens te verwijderen wanneer u over een bestaande instantie van 6.500 wilt installeren. In dit laatste geval verwijdert u alle inhoud uit de volgende mappen: <p class="line867"><pre>&lt;path_to_urchin_6500_installation&gt;\data\cpc\...
&lt;path_to_urchin_6500_installation&gt;\data\history\cpc\...
</pre><p class="line874">U hoeft niets te doen als u een upgrade uitvoert van Urchin 6.600, 6.501 of van Urchin 6.402 en eerder. <p class="line867"><strong>Overzicht van de installatiestappen</strong> <ul><li>Installeer de gewenste databaseserver op het Urchin-systeem of voeg de Urchin-database toe aan een bestaande server. Database-engines die momenteel worden ondersteund, zijn: <ul><li>MySQL 5.0.3 of hoger (opmerking: vanaf Urchin 6.6 wordt MySQL 4.x.x niet meer ondersteund) </li><li>PostgreSQL 8.2.5 of hoger </li></ul></li><li>Maak de Urchin-database en -gebruiker op de databaseserver en wijs toegangsrechten toe. </li><li>Pak de Urchin-distributie uit in een tijdelijke map. </li><li>Voer het MSI-installatieprogramma uit. </li><li>Licentieer de Urchin-installatie. </li></ul><p class="line867"><strong>Optie 1: een bestaande MySQL-database met Urchin gebruiken</strong> <ul><li><p class="line862">Als u nog geen MySQL-server op uw systeem heeft ingesteld, kunt u een distributie downloaden vanaf <a class="http" href="http://dev.mysql.com/downloads/">http://dev.mysql.com/downloads/</a>. Het Windows Essentials-pakket bevat alle benodigde onderdelen voor het gebruik van Urchin. </li><li>Installeer de MySQL-server volgens de instructies op de site van MySQL. </li><li>Zorg ervoor dat u de beheerdersgebruikersnaam (bijvoorbeeld root) en het wachtwoord voor de MySQL-database weet. </li><li>Kies de databasenaam, de lokale MySQL-gebruiker en het wachtwoord dat u gaat gebruiken voor Urchin. Bewaar deze gegevens. U heeft de gegevens later nodig tijdens de installatie van Urchin. In het onderstaande voorbeeld wordt een database gemaakt met de naam urchin, met urchin als MySQL-gebruikersnaam en urchinpassword als wachtwoord (maar u moet uiteraard uw eigen wachtwoord kiezen). </li><li><p class="line862">Start de MySQL Command Line Client door achtereenvolgens 'Start' -&gt; 'Programma's' -&gt; 'MySQL' -&gt; 'MySQL Server' -&gt; 'MySQL Command Line Client' te selecteren. </li><li>In het venster 'MySQL Command Line Client' maakt u de Urchin-database, de gebruiker en de rechten met de volgende opdrachten: </li></ul><p class="line867"><pre>mysql&gt; create database urchin character set utf8;
mysql&gt; GRANT ALL ON urchin.* to 'urchin'@'localhost' IDENTIFIED BY
'urchinpassword';
</pre><p class="line867"><strong>Optie 2: een bestaande PostgreSQL-database met Urchin gebruiken</strong> <ul><li><p class="line862">Als u nog geen PostgreSQL-server op uw systeem heeft ingesteld, kunt u een distributie downloaden vanaf <a class="http" href="http://www.postgresql.org">http://www.postgresql.org</a>. </li><li>Installeer de PostgreSQL-server volgens de instructies op de site van PostgreSQL. </li><li>Zorg ervoor dat u de beheerdersgebruikersnaam (bijvoorbeeld 'postgres') en het wachtwoord van de PostgreSQL-database kent. </li><li>Kies de databasenaam, de lokale PostgreSQL-gebruiker en het wachtwoord dat u gaat gebruiken voor Urchin. Bewaar deze gegevens. U heeft de gegevens later nodig tijdens de installatie van Urchin. In het onderstaande voorbeeld wordt een database gemaakt met de naam urchin, met urchin als PostgreSQL-gebruikersnaam en urchinpass als wachtwoord (maar u moet uiteraard uw eigen wachtwoord kiezen). </li><li><p class="line862">Start de PostgreSQL Command Line Client door achtereenvolgens 'Start' -&gt; 'Programma's' -&gt; 'PostgreSQL 8.2' -&gt; 'psql' tot 'postgres' te selecteren. </li><li>In het venster 'PostgreSQL Command Line Client' maakt u de Urchin-database, de gebruiker en de rechten met de volgende opdrachten: </li></ul><p class="line867"><pre>postgres=# CREATE DATABASE urchin WITH ENCODING 'UTF8';
postgres=# CREATE USER urchin WITH PASSWORD 'urchinpass';
postgres=# GRANT ALL ON DATABASE urchin TO urchin;
postgres=# \connect urchin;
postgres=# CREATE LANGUAGE 'PLPGSQL';
</pre><p class="line867"><strong>Optie 3: de meegeleverde PostgreSQL-server gebruiken met Urchin</strong> <ul><li>Het Urchin 6.602-installatieprogramma wordt geleverd met de PostgreSQL-server die u tijdens de Urchin-installatie kunt gebruiken. </li><li><p class="line862">Als u deze optie wilt gebruiken, moet het Urchin-installatieprogramma worden aangeroepen door een gebruiker met beheerdersrechten. Het installatieprogramma vraagt vervolgens om het poortnummer en het wachtwoord voor de gebruiker "postgres". <strong>Opmerking:</strong> als de gebruiker "postgres" al voorkomt in het systeem, moet u het bestaande wachtwoord opgeven. Als de gebruiker "postgres" niet voorkomt in het systeem, wordt deze gemaakt met het wachtwoord dat u opgeeft. </li><li>De volgende beperkingen zijn van toepassing op de meegeleverde PostgreSQL-server: <ul><li>De server mag niet worden geïnstalleerd in de upgrademodus. </li><li>Beheerdersrechten zijn vereist voor de installatie. </li></ul></li></ul><p class="line867"><strong>Urchin installeren</strong> <ul><li>Pak het ZIP-archief van de Urchin-distributie uit naar een tijdelijke map. </li><li><p class="line862">Als u de meegeleverde PostgreSQL-server wilt installeren, moet u er zeker van zijn dat er geen bestaande PostgreSQL-server op het systeem aanwezig is. Als u de server wilt installeren, selecteert u de optie "PostgreSQL installeren" en geeft u gegevens op van de PostgreSQL-server, zoals het poortnummer en het gebruikerswachtwoord "postgres". <strong>Opmerking:</strong> raadpleeg <a class="http" href="http://www.postgresql.org">http://www.postgresql.org</a> als u problemen ondervindt bij het installeren van de meegeleverde PostgreSQL-server. </li><li>Als u een bestaande database wilt gebruiken, moet u beschikken over de naam van de Urchin-database, de gebruikersnaam en het wachtwoord voor MySQL of PostgreSQL dat u hierboven heeft geselecteerd. </li><li>Urchin 6 staat slechts één instantie van Urchin 6 toe op een afzonderlijke computer (alleen voor Windows). Als er een bestaande versie van Urchin op de computer is geïnstalleerd, wordt alleen een upgrade toegestaan. (downgraden is niet toegestaan). </li><li>Als u een 'nieuwe' installatie wilt uitvoeren, verwijdert u bestaande versies van Urchin 6 van de doelcomputer. Ga als volgt te werk om Urchin te verwijderen: <ul><li><p class="line862">'Start' -&gt; 'Programma's' -&gt; 'Urchin 6' -&gt; 'Urchin-services uitschakelen'. </li><li><p class="line862">'Start' -&gt; 'Instellingen' -&gt; 'Configuratiescherm' -&gt; 'Software'. </li><li>Klik op "Urchin-software van Google" en kies 'Verwijderen'. </li><li>Zodra Urchin is verwijderd, wijzigt u de naam van de installatiemap van Urchin (bijvoorbeeld C:\Program Files\Urchin6 in Urchin6-OLD). </li></ul></li><li>Urchin 6.602 kan alleen worden gebruikt voor het bijwerken van bepaalde eerdere versies van Urchin 6. De volgende versies kunnen worden bijgewerkt: <ul><li>Urchin 6.6 - Service Pack 1      : versie 6.601 </li><li>Urchin 6.6 - Engelse release       : versie 6.600 </li><li>Urchin 6.5 - Service Pack 2            :   versie 6.501 </li><li>Urchin 6.5                             :   versie 6.500 (zie belangrijke opmerking hierboven) </li><li>Urchin 6 - Service Pack 1         :   versie 6.402 </li><li>Urchin 6 - Internationale release:   versie 6.401 </li><li>Urchin 6 - Engelse release         :   versie 6.400 </li></ul></li><li>Als u een upgrade uitvoert, hoeft u de bestaande instantie van Urchin 6 niet te stoppen/verwijderen. Het installatieprogramma van Urchin 6.602 controleert eerst op bestaande installaties van Urchin 6 en verwijdert deze Vervolgens worden de bestanden en configuraties van Urchin 6.602 geïnstalleerd. </li><li>Dubbelklik op het bestand urchin6602_windows_installer.msi om de installatie van Urchin 6.602 te starten en volg de interactieve aanwijzingen. </li><li><p class="line891"><strong>Opmerking:</strong> als er een eerdere versie van Urchin 6 is geïnstalleerd en u de configuratie wilt behouden, moet u ervoor zorgen dat de optie "De specifieke Urchin-databasetabellen verwijderen en opnieuw maken als deze bestaan" niet is aangevinkt. In dit geval behoudt Urchin de bestaande configuratie, maar is het mogelijk dat er 'aanvullende tabellen' of 'kolommen in bestaande tabellen' worden gemaakt. </li><li>Als het goed is, heeft u nu een werkende versie van Urchin op uw systeem. Om de installatie te voltooien, gaat u in uw favoriete webbrowser naar deze URL: </li></ul><p class="line867"><pre>http://yourserver:&lt;port&gt;
</pre><p class="line862">waarbij &lt;port&gt; verwijst naar de netwerkpoort die u tijdens de installatie heeft gekozen (9999 is de standaardpoort). <ul><li>Als u de rapportgegevens voor uw profiel wilt terugzetten vanuit een eerdere versie van Urchin 6, kopieert u de mappen 'history' en 'reports' van C:\Program Files\Urchin6-OLD\data naar C:\Program Files\Urchin6. </li><li>Klik op de link 'Demolicentie aanvragen' en volg de stappen voor de licentieverlening om Urchin in te schakelen en de aanvankelijke stappen voor het opgeven van de instellingen uit te voeren. </li></ul><p class="line867"><strong>Het bijhouden van gegevens configureren</strong> <p class="line874">Zodra Urchin is geïnstalleerd, moet u mogelijk enkele extra stappen uitvoeren om de gegevens voor uw website bij te houden, afhankelijk van hoe u Urchin gebruikt. <p class="line867"><strong>Mogelijkheid 1: Urchin gebruiken met IP+User-Agent voor het bijhouden van gegevens</strong> <p class="line874">U hoeft geen aanvullende instellingen op te geven. Wanneer u profielen aan Urchin toevoegt, moet u IP+User-Agent opgeven als methode voor het bijhouden van bezoekers. <p class="line867"><strong>Mogelijkheid 2: Urchin gebruiken met UTM voor het bijhouden van gegevens</strong> <p class="line862">Als u Urchin wilt gebruiken met UTM voor het bijhouden van gegevens, moet u een JavaScript-codefragment voor het bijhouden van gegevens aan elke webpagina van uw site toevoegen. Voer hiervoor de volgende stappen uit: <ul><li><p class="line862">Kopieer de bestanden urchin.js en <tt class="backtick">__</tt>utm.gif vanuit de directory util\utm in de Urchin-distributie naar de hoofdmap van uw website (bijvoorbeeld de hoofddirectory van uw inhoud). </li><li>Voeg aan elke pagina van uw website meteen achter de META-tags in het gedeelte HEAD de volgende code voor het bijhouden van gegevens toe: </li></ul><p class="line867"><pre>&lt;script src="/urchin.js" type="text/javascript"&gt;
&lt;/script&gt;
&lt;script type="text/javascript"&gt;
  _userv=0;
  urchinTracker();
&lt;/script&gt;
</pre><ul><li>Wanneer u profielen aan Urchin toevoegt, moet u Urchin Traffic Monitor (UTM) opgeven als methode voor het bijhouden van bezoekers. </li></ul><p class="line867"><strong>Mogelijkheid 3: Urchin tegelijk gebruiken met Google Analytics</strong> <p class="line874">Houd er rekening mee dat de nieuwe functies in de conversiecode "ga.js" van Google Analytics niet neerwaarts compatibel zijn met Urchin 6. Als u Google Analytics en de Urchin-software tegelijkertijd wilt gebruiken, moet u voor de beste resultaten de urchin.js-conversiecode blijven gebruiken. Als u ervoor kiest om ga.js te gebruiken, kunt u de nieuwste functies voor het bijhouden van gegevens van ga.js niet gebruiken. <p class="line874">Als u Urchin wilt gebruiken voor een website die al door Google Analytics wordt bijgehouden, moet u een kleine wijziging aanbrengen in de bestaande conversiecode van Google Analytics. Voer hiervoor de volgende stappen uit: <ul><li><p class="line862">Kopieer alleen het bestand <tt class="backtick">__</tt>utm.gif vanuit de directory util\utm in de Urchin-distributie naar de hoofdmap van uw website (bijvoorbeeld de hoofddirectory van uw inhoud). </li><li><p class="line862">Voeg de regel <tt>_userv=2;</tt> toe aan de bestaande conversiecode op uw webpagina's, zoals hieronder wordt weergegeven. Zorg ervoor dat u de conversiecode verder niet wijzigt. </li></ul><p class="line867"><pre>&lt;script src="http://www.google-analytics.com/urchin.js"
type="text/javascript"&gt;
&lt;script type="text/javascript"&gt;
  _userv=2;
  _uacct="UA-XXXXXXX-Y";
  urchinTracker();
&lt;/script&gt;
</pre><ul><li>Wanneer u profielen aan Urchin toevoegt, moet u Urchin Traffic Monitor (UTM) opgeven als methode voor het bijhouden van bezoekers. </li></ul><p class="line867"><strong>Aanvullende installatiestappen voor Windows Vista en Server 2008</strong> <p class="line874">Naast de al ondersteunde Windows-versie (2000, XP en Server 2003) biedt Urchin 6.6+ nu ook ondersteuning voor Windows Vista en Server 2008. Bepaalde beveiligingsfuncties van deze nieuwere Windows-versies kunnen van invloed zijn op het uitvoeren van Urchin. Hieronder staat daarover een uitleg. <p class="line867"><strong>Gebruikersaccountbeheer (UAC): probleem</strong> <p class="line862">Windows 2008 bevat een nieuwe beveiligingsfunctie met de naam 'User Access Control (UAC)'. Ga naar <a class="http" href="http://technet.microsoft.com/en-us/library/cc709691.aspx">http://technet.microsoft.com/en-us/library/cc709691.aspx</a> voor meer informatie. <p class="line874">De volgende bekende problemen doen zich voor wanneer UAC is ingeschakeld: <ol type="1"><li><p class="line862">  . Als UAC is ingeschakeld, kan de toepassing niet correct schrijven naar de map 'Program Files'. Meer informatie hierover vindt u op: <a class="http" href="http://msdn.microsoft.com/en-us/library/aa905330.aspx">http://msdn.microsoft.com/en-us/library/aa905330.aspx</a> </li><li><p class="line862">  . De uitvoerbare bestanden van Urchin kunnen niet standaard worden uitgevoerd via een opdrachtprompt. U moet de opdrachtprompt als beheerder gebruiken of de eigenschappen van de uitvoerbare bestanden als volgt instellen: klik met de rechtermuisknop en selecteer 'Eigenschappen' -&gt; 'Compatibiliteit' -&gt; 'Als beheerder uitvoeren' -&gt; 'OK'. De Windows-services van Urchin functioneren nu zoals verwacht zonder dat u hiervoor verder iets hoeft te doen. </li></ol><p class="line867"><strong>UAC: oplossing</strong> <ol type="1"><li>Schakel UAC uit en installeer Urchin op een willekeurige locatie. Voer Urchin uit met de binaire bestanden of Windows-services. </li><li>ALS UAC is ingeschakeld, moet u Urchin NIET installeren in de map 'Program Files'. Installeer het programma bijvoorbeeld in de directory 'Users'. Wijzig de eigenschappen voor het uitvoeren van binaire bestanden in de beheermodus (zoals beschreven onder 2 hierboven) of gebruik de Windows-services zonder wijzigingen. </li></ol></div><div id="pagebottom"></div>
</div>


<div id="footer" style="clear: both; margin: 0; padding: 0; border-bottom:1px solid #CCC;"></div><div id="copyright" style="font-size: 70%; text-align: center;">&copy;2010 Google</div>
</body></html>