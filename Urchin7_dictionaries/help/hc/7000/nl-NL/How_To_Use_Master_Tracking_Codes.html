<html><head><meta http-equiv="Content-Type" content="text/html; charset=UTF-8"></head><body><table id="top_location_line" width="100%"><table id="top_location_line" width="100%"><tr width="100%"><td><a href="http://www.urchin.com"><img border="0" src="../images/google_sm.gif" width="135" height="41"></a></td><td width="100%"><span id="top_line" style="width: 100%; float: left; clear: both; border-bottom: 1px solid #CCC;"><span id="top_title" style="float: left; margin-top: 10px;"><b>Help Center</b></span></td></tr></table>
<div id="page" lang="en" dir="ltr">
<div dir="ltr" id="content" lang="en">
<p class="line867"><strong>Hoofdconversiecodes gebruiken</strong> <p class="line874">Met Urchin kunt u uw links voorzien van labels met hoofdconversiecodes (utm_id) in plaats van afzonderlijke variabelen. Gebruik utm_id in uw links en geef de betekenis van elke utm_id op in een tabel. Bijvoorbeeld, in plaats van <pre>http://www.hostsite.nl/?utm_source=overture&amp;utm_medium=cpc&amp;utm_campaign=springpromo
</pre><p class="line874">kunt u de UTM-variabele utm_id als volgt gebruiken: <pre>http://www.hostsite.nl/?utm_id=2
</pre><p class="line874">Door de variabele utm_id zijn de variabelen voor het bijhouden van de campagne onzichtbaar voor websurfers. De codering is ook minder foutgevoelig omdat deze variabelen worden opgegeven in een tabel, waarin u eenvoudig correcties en wijzigingen kunt aanbrengen. <p class="line874">Ga als volgt te werk om hoofdconversiecodes te gebruiken: <ul><li>Geef uw codes op in een tabel </li><li>Pas de tabel als filter toe op uw profiel. </li><li>Gebruik uw hoofdconversiecodes in uw links  </li></ul><p class="line867"><strong>Uw codes definiëren</strong> <p class="line874">Ga als volgt te werk om uw codes te definiëren: <ol type="1"><li>Maak een tabel in Excel waarin u uw codes toewijst aan een reeks campagnevariabelen. <ul><li style="list-style-type:none">De eerste regel van het bestand moet beginnen met '#Velden', gevolgd door UTM en de namen van de campagnevariabelen in willekeurige volgorde. Elke rij definieert de instellingen van campagnevariabelen voor de hoofdconversiecode die u in de kolom '#Velden' plaatst. Gebruik een koppelteken (-) om geen waarde aan te geven. U kunt velden van de tabel overslaan als daarvoor geen codewaarden zijn. Voeg een lege regel toe aan het eind van het bestand. Zo zorgt u ervoor dat de laatste regel van het bestand geen tekst bevat. </li></ul></li><li class="gap">Sla de Excel-tabel op in de directory lib/custom/lookuptables van uw Urchin-distributie als een bestand met platte, door tabs gescheiden tekst. U moet het bestand opslaan met de extensie '.lt'.  </li></ol><p class="line867"><img alt="How_To_Use_Master_Tracking_Codes" src="../images/How_To_Use_Master_Tracking_Codes.jpg" title="How_To_Use_Master_Tracking_Codes" /> <p class="line867"><strong>De tabel toepassen op uw profiel</strong> <p class="line874">Ga als volgt te werk om de tabel toe te passen op uw profiel: <ol type="1"><li>Meld u aan als beheerder bij uw Urchin-systeem en klik op 'Configuratie' (rechtsboven in de interface). </li><li>Bewerk het profiel waarop u de hoofdconversiecodes wilt toepassen. </li><li>Klik op het tabblad 'Filters' op het pictogram 'Toevoegen'. </li><li>Selecteer 'Opzoektabel' bij 'Filtertype' in de wizard 'Filter'. <ul><li style="list-style-type:none">Het veld 'Tabelnaam' wordt in de wizard weegegeven. </li></ul></li><li>Selecteer in de vervolgkeuzelijst 'Tabelnaam' de naam van de tabel die u heeft gemaakt. Als de tabel niet wordt weergegeven in de vervolgkeuzelijst, controleert u of de bestandsnaam van de tabel op '.lt' eindigt en of deze is opgeslagen in de directory lib/custom/lookuptables van uw Urchin-distributie. </li><li>Selecteer utm_id (AUTO) in de vervolgkeuzelijst 'Filterveld'. </li><li>Klik op 'Voltooien'.  </li></ol><p class="line867"><strong>Uw codes in uw links gebruiken</strong> <p class="line874">Gebruik de waarden in de kolom Velden van uw opzoektabel als utm_id-waarden. Met de opzoektabel hierboven kunt u een link bijvoorbeeld als volgt coderen: <pre>http://www.hostsite.nl/?utm_id=1
</pre><p class="line867"><strong>Extra opmerkingen</strong> <p class="line874">Wanneer u utm_id in combinatie met andere UTM-variabelen gebruikt in een link (bijvoorbeeld utm_source), worden de waarden van andere variabelen overschreven door de waarden in uw opzoektabel. </div><div id="pagebottom"></div>
</div>


<div id="footer" style="clear: both; margin: 0; padding: 0; border-bottom:1px solid #CCC;"></div><div id="copyright" style="font-size: 70%; text-align: center;">&copy;2010 Google</div>
</body></html>