<html><head><meta http-equiv="Content-Type" content="text/html; charset=UTF-8"></head><body><table id="top_location_line" width="100%"><table id="top_location_line" width="100%"><tr width="100%"><td><a href="http://www.urchin.com"><img border="0" src="../images/google_sm.gif" width="135" height="41"></a></td><td width="100%"><span id="top_line" style="width: 100%; float: left; clear: both; border-bottom: 1px solid #CCC;"><span id="top_title" style="float: left; margin-top: 10px;"><b>Help Center</b></span></td></tr></table>
<div id="page" lang="en" dir="ltr">
<div dir="ltr" id="content" lang="en">
<p class="line867"><strong>Urchin licentiëren</strong> <p class="line874">U kunt op drie manieren een licentie voor Urchin krijgen: <ul><li>Een normale licentie (vóór Urchin 6.6) verloopt nooit. </li><li>Een USP-licentie (Urchin 6.6+) heeft een vervaldatum die wordt bepaald tijdens de aanschaf. </li><li>Een demolicentie werkt op dezelfde manier als de normale en USP-licenties, maar staat niet meer dan vijf profielen en vijf logbestandsbronnen toe.  </li></ul><p class="line867"><strong>Een demolicentie aanvragen en activeren</strong> <p class="line862">Als u een demolicentie wilt aanvragen, meldt u zich aan bij uw beheerinterface voor Urchin met een webbrowser (meestal <a class="http" href="http://uw.server.com:9999">http://uw.server.com:9999</a>). Klik op 'Demolicentie aanvragen' en accepteer de licentieovereenkomst om het proces te voltooien. <p class="line862">Zodra u een demolicentie heeft aangevraagd, ziet u een venster met de gegevens van uw nieuwe licentie. Deze gegevens omvatten: licentietype, serienummer, aantal profielen, parallelle logbestandsbronnen, logbestanden per profiel, besturingssysteem. Het is altijd goed om licentiegegevens, met name het serienummer, te bewaren voor toekomstig gebruik. Zodra u Urchin heeft geïnstalleerd, kunt u de licentiegegevens (licentiestatus, vervaldatum licentie, serienummer en versie) bekijken door naar 'Startpagina' -&gt; 'Configuratie' -&gt; 'Instellingen' -&gt; 'Licentie' te gaan.  <p class="line874">Nadat u de licentiedetails heeft bekeken, kunt u de demolicentie activeren. Klik op de link 'Licentie installeren' die wordt weergegeven in het venster 'Licentie-informatie'. Hierdoor wordt een wizard gestart. We raden u aan het standaard beheerderswachtwoord te vervangen door een nieuw wachtwoord. <p class="line862">OPMERKING: wanneer u opties voor Instellingen externe toegang en Beheerdersinstellingen van Configuratiescherm selecteert, <strong>moet u ervoor zorgen dat u de juiste optie selecteert voor Beheerdersinstellingen van Configuratiescherm, waarmee u niveaus van beheerdersrechten kunt toevoegen aan een of meer profielen in een groep. U kunt deze instelling niet meer wijzigen nadat de installatie is voltooid.</strong> <p class="line874">Als de nieuwe demolicentie is geactiveerd, ziet u het startvenster van de beheerinterface voor Urchin. In dit venster kunt u profielen en logbestanden maken, rapporten weergeven, voorkeuren instellen, enzovoort.  <p class="line874">Zodra de demolicentie is verlopen, wordt het venster 'Urchin licentie' weergegeven met de volgende licentiestatus: 'Geldige licentie - Demo (Verlopen)'. Als u een eerder aangeschafte licentie wilt installeren, klikt u op de link 'Licentie activeren'. <p class="line874">Zodra de demolicentie ongeldig wordt, wordt het venster 'Urchin licentie' weergegeven met de volgende licentiestatus: 'Ongeldige licentie'. Als u de bestaande demolicentie opnieuw wilt activeren, klikt u op de link 'Licentie opnieuw activeren' of klikt u op 'Licentie activeren' om een eerder aangeschafte licentie te installeren. <p class="line867"><strong>Een normale licentie aanschaffen</strong> <p class="line862">Neem contact op met een <a class="http" href="http://www.google.com/urchin/usac.html">geautoriseerde consultant van Urchin-software</a> om een licentie aan te schaffen. <p class="line867"><strong>Een aangeschafte normale licentie activeren</strong> <p class="line874">Als u een nieuw serienummer ontvangt voor een permanente Urchin-licentie, moet u dit als volgt activeren: <ul><li><p class="line862">Ga naar 'Configuratie' -&gt; 'Instellingen' -&gt; 'Licentie'. </li><li>Klik op de link 'Licentie activeren'. </li><li>Geef in het venster 'Serienummer activeren' uw geldige e-mailadres en uw serienummer op. </li></ul><p class="line874">Zodra dit proces is voltooid, functioneert Urchin volledig en zal uw licentie nooit verlopen. <p class="line867"><strong>Belangrijk:</strong> zorg ervoor dat u correcte contactgegevens opgeeft wanneer u uw demolicentie aanvraagt/activeert, omdat deze gegevens nodig zijn voor facturering en ondersteuning. Zodra u Urchin heeft geïnstalleerd, kunt u de licentiegegevens (licentiestatus, vervaldatum licentie, serienummer en versie) bekijken door naar 'Startpagina' -&gt; 'Configuratie' -&gt; 'Instellingen' -&gt; 'Licentie' te gaan. <p class="line874">Als een normale licentie ongeldig wordt, wordt het venster 'Urchin licentie' weergegeven met de volgende licentiestatus: 'Ongeldige licentie'. Als u een bestaande normale licentie opnieuw wilt activeren, klikt u op de link 'Licentie opnieuw activeren' of klikt u op 'Licentie activeren' om een eerder aangeschafte USP-licentie te installeren. <p class="line867"><strong>Een licentie installeren zonder internettoegang</strong> <p class="line862">Het is mogelijk zonder internettoegang een licentie voor Urchin te installeren, bijvoorbeeld van achter een firewall. Om dit te doen moet u het hulpprogramma 'inspector' uitvoeren. Dit programma wordt meegeleverd met Urchin en is te vinden in de directory 'util'. (Raadpleeg inspector: integriteitscontrole van de Urchin-installatie voor instructies over het uitvoeren van het hulpprogramma 'inspector'.) Wanneer u beschikt over de uitvoer van 'inspector', neemt u contact op met uw geautoriseerde consultant voor Urchin-software voor instructies voor de handmatige activering. <p class="line867"><strong>Een USP-licentie aanschaffen</strong> <p class="line862">Neem contact op met een <a class="http" href="http://www.google.com/urchin/usac.html">geautoriseerde consultant van Urchin-software</a> om een licentie aan te schaffen. <p class="line867"><strong>Een aangeschafte USP-licentie activeren</strong> <p class="line874">Als u een nieuw serienummer ontvangt voor een permanente Urchin-licentie, moet u dit als volgt activeren: <ul><li><p class="line862">Ga naar 'Configuratie' -&gt; 'Instellingen' -&gt; 'Licentie'. </li><li>Klik op 'Licentie activeren'. </li><li>Geef uw serienummer op in het venster 'Serienummer activeren'. </li></ul><p class="line874">Zodra u deze stappen heeft voltooid, functioneert Urchin volledig tot de licentie verloopt. <p class="line862">Als uw USP-licentie verloopt, neemt u contact op met een <a class="http" href="http://www.google.com/urchin/usac.html">geautoriseerde consultant van Urchin-software</a> om een licentie aan te schaffen. <p class="line867"><strong>Upgrade uitvoeren naar Urchin 6.6</strong> <p class="line874">Het uitvoeren van een upgrade van een instantie van Urchin waarvoor een demolicentie wordt gebruikt, wordt niet aanbevolen en kan leiden tot aanmeldings-/licentieproblemen. Er moeten geen licentiewijzigingen worden uitgevoerd na een upgrade als de eerdere Urchin-versie werd gebruikt met een normale licentie onder Windows.  De licentie moet opnieuw worden geactiveerd na een upgrade als de eerdere Urchin-versie was geïnstalleerd met een normale licentie onder Linux/FreeBSD (klik op de link 'Licentie opnieuw activeren' in het venster 'Urchin licentiëren').  <p class="line874">Als een normale licentie ongeldig wordt (op een willekeurig platform), wordt het venster 'Urchin licentie' weergegeven met de volgende licentiestatus: 'Ongeldige licentie'. Als u een bestaande normale licentie opnieuw wilt activeren, klikt u op de link 'Licentie opnieuw activeren' of klikt u op 'Licentie activeren' om een eerder aangeschafte USP-licentie te installeren. </div><div id="pagebottom"></div>
</div>


<div id="footer" style="clear: both; margin: 0; padding: 0; border-bottom:1px solid #CCC;"></div><div id="copyright" style="font-size: 70%; text-align: center;">&copy;2010 Google</div>
</body></html>