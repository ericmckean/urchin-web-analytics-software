<html><head><meta http-equiv="Content-Type" content="text/html; charset=UTF-8"></head><body><table id="top_location_line" width="100%"><table id="top_location_line" width="100%"><tr width="100%"><td><a href="http://www.urchin.com"><img border="0" src="../images/google_sm.gif" width="135" height="41"></a></td><td width="100%"><span id="top_line" style="width: 100%; float: left; clear: both; border-bottom: 1px solid #CCC;"><span id="top_title" style="float: left; margin-top: 10px;"><b>Help Center</b></span></td></tr></table>
<div id="page" lang="en" dir="ltr">
<div dir="ltr" id="content" lang="en">
<p class="line867"><strong>Overzicht van integratiemogelijkheden van Urchin</strong> <p class="line867"><strong>Inleiding</strong> <p class="line874">De front-end van Urchin is opgebouwd uit modulaire componenten en standaardtechnieken waarmee beheerders toegang tot rapporten van Urchin kunnen integreren in hun bestaande of geplande infrastructuren. Voor hostingproviders en datacenters testen en ondersteunen we deze drie integratiepunten, waardoor Urchin in de meeste infrastructuren kan worden geïntegreerd. <p class="line874">Het onderstaande diagram toont de primaire componenten van de front-end van Urchin en de drie integratiepunten. Zowel de administratieve functies als de rapportagefuncties zijn webgebaseerd en worden vanuit dit systeem geleverd. <p class="line867"><img alt="Overview_of_Urchin_Integration" src="../images/Overview_of_Urchin_Integration.jpg" title="Overview_of_Urchin_Integration" /> <p class="line874">Alle inhoud uit het Urchin-systeem wordt geleverd via een Apache-server die is geïnstalleerd onder de naam 'urchinwebd', zoals weergegeven aan de linkerkant van het diagram. Verzoeken worden afgehandeld door de Apache-server en via de CGI-interface doorgegeven aan een sessiecontroller (session.cgi). De sessiecontroller voert een verificatie uit en geeft het verzoek, afhankelijk van de handeling, door aan ofwel de beheerengine (admin) of de Urchin-rapportengine (urchin.cgi). Inhoud met ingesloten sessie-id's wordt teruggestuurd naar de gebruiker. <p class="line874">De drie punten die zijn gemarkeerd met "A", "B" en "C", zijn de drie eerder genoemde integratiepunten. Op punt "A" kan de beheerder de webserver van Urchin vervangen of overslaan. Via punt "B" is externe verificatie of het overslaan van de verificatie mogelijk. Via punt "C" is rechtstreekse toegang tot de rapporten via een wrapper of portal mogelijk. <p class="line867"><strong>Punt A: integratie met de webserver</strong> <p class="line874">Veel hostingbedrijven hebben al een webserver of hebben een speciaal gecompileerde webserver die binnen hun systemen wordt uitgevoerd. Zolang er een webserver aanwezig is die eenvoudige CGI-handelingen kan uitvoeren, kunt u het binaire Apache-bestand vervangen of een bestaande webserver gebruiken om toegang te bieden tot Urchin. <p class="line874">Dit integratiepunt zorgt ervoor dat de rest van het Urchin-systeem intact blijft. De Urchin-interface wordt gebruikt voor beheer, verificatie en aflevering van rapporten. Gebruikers en profielen moeten binnen het Urchin-systeem zodanig worden geconfigureerd dat Urchin weet tot welke rapporten de gebruiker toegang mag hebben zodra de gebruiker het systeem binnenkomt. <p class="line867"><strong>Punt B: Externe verificatie of een verificatiebypass </strong> <p class="line874">In complexe hostingomgevingen zijn vaak bestaande gecentraliseerde controlemechanismen aanwezig voor gebruikersverificatie, zoals LDAP. Met een eenvoudige wijziging van de configuratie kan de sessiecontroller het verificatieproces van uw voorkeur aanroepen. Er is een eenvoudige interface voor het retourneren van succesvolle of mislukte aanmeldpogingen. Bestaande verificatieroutines kunnen eenvoudig worden ingesloten om te voorzien in het juiste raamwerk voor beide systemen. Met integratie op punt "B" is het ook mogelijk om verificatie over te slaan met een nepproces en een rechtstreekse koppeling te maken met de bestemmingspagina. <p class="line862">Wanneer u integratie op punt "B" gebruikt, blijft het Urchin-systeem in zijn geheel intact, met de uitzondering dat verificatie door een externe toepassing wordt uitgevoerd. Gebruikers en profielen moeten binnen het Urchin-systeem zodanig worden geconfigureerd dat Urchin weet tot welke rapporten de gebruiker toegang mag hebben zodra de gebruiker het systeem binnenkomt. Voor volledige informatie over de interface voor het gebruik van externe verificatie en een voorbeeld van hoe u verificatie kunt overslaan, raadpleegt u <a href="Using_External_Authentication_or_Authentication_Bypass.html">Externe verificatie of een verificatiebypass gebruiken</a>. <p class="line867"><strong>Punt C: Rechtstreekse koppeling naar rapporten vanaf een wrapper of portal</strong> <p class="line874">Veel van onze klanten hebben een één-op-één-relatie tussen een klant en een website. Zij willen rechtstreeks koppelen naar de rapportage voor een bepaalde website vanaf het beheergedeelte van de website. Dit gedeelte is normaal gesproken al beschermd door verificatie. Integratie op punt C maakt het eenvoudig om rechtstreeks naar rapportage te koppelen, via een wrapperscript of vanaf een bestaande portal. In dit scenario worden het verificatiescherm en het eerste scherm voor de rapportkeuze van Urchin overgeslagen en worden gebruikers rechtstreeks naar de Urchin-rapporten gestuurd. <p class="line874">Wanneer u integratie op punt "C" gebruikt, wordt aangenomen dat de serviceprovider controle heeft over wie wat kan zien, door een één-op-één-relatie of door een bestaande configuratiedatabase. Urchin moet nog steeds worden geconfigureerd voor het genereren van profielrapporten, maar dit kan binnen of buiten de beheerinterface worden geautomatiseerd. Urchin biedt de mogelijkheid om rechtstreeks te koppelen naar een Urchin-rapport met een specifieke URL wanneer 'Directe link naar rapporten' is ingeschakeld in de beheerinterface. De toegang tot het Urchin-rapport wordt beheerd via een '.report.conf'-bestand in de directory die door deze URL wordt aangeduid. <p class="line874">Bij een complexe portalintegratie zal de rapportengine van Urchin sessie- en andere portalvariabelen doorgeven zodat de sessie niet wordt onderbroken.  </div><div id="pagebottom"></div>
</div>


<div id="footer" style="clear: both; margin: 0; padding: 0; border-bottom:1px solid #CCC;"></div><div id="copyright" style="font-size: 70%; text-align: center;">&copy;2010 Google</div>
</body></html>