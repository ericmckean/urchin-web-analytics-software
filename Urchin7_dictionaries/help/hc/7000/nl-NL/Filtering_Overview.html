<html><head><meta http-equiv="Content-Type" content="text/html; charset=UTF-8"></head><body><table id="top_location_line" width="100%"><table id="top_location_line" width="100%"><tr width="100%"><td><a href="http://www.urchin.com"><img border="0" src="../images/google_sm.gif" width="135" height="41"></a></td><td width="100%"><span id="top_line" style="width: 100%; float: left; clear: both; border-bottom: 1px solid #CCC;"><span id="top_title" style="float: left; margin-top: 10px;"><b>Help Center</b></span></td></tr></table>
<div id="page" lang="en" dir="ltr">
<div dir="ltr" id="content" lang="en">
<p class="line867"><strong>Filteroverzicht</strong> <p class="line867"><em>Dit artikel is geschreven door </em> <a href="Panalysis.html">Panalysis</a><em>, een geautoriseerde softwareconsultant voor Urchin. </em> <p class="line874">Filteren is een belangrijk concept in Urchin 6. Met filters kunt u bepalen hoe de gegevens worden weergegeven in de rapporten van Urchin. U kunt gegevens opnemen of uitsluiten, maar ook complexere aanpassingen uitvoeren. <p class="line874">Filters worden doorgaans gebruikt voor de volgende doeleinden: <ul><li>Uw eigen activiteiten uitsluiten van de website. </li><li>Rapporten maken die zijn beperkt tot een specifiek deel of specifieke directory van de website. </li><li>Een domeinnaam toevoegen aan het rapport 'Belangrijkste inhoud'. </li><li>Queryparameters van een URL toevoegen aan het rapport 'Belangrijkste inhoud'. </li></ul><p class="line874">Bij filters wordt een van vijf mogelijke acties toegepast op een bepaald veld van het logbestand of de rapporten van Urchin. De mogelijke acties zijn: <ul><li><p class="line891"><strong>Uitsluiten</strong>: gegevens uit de rapporten verwijderen. </li><li><p class="line891"><strong>Opnemen</strong>: de gegevens die worden weergegeven in rapporten, beperken tot specifieke items. </li><li><p class="line891"><strong>Zoeken en vervangen</strong>: de gegevens aanpassen door gegevens te vervangen door andere gegevens. </li><li><p class="line891"><strong>Opzoektabel</strong>: inhoud toevoegen aan rapporten op basis van een externe gegevenstabel. Bijvoorbeeld ?id=1 converteren naar ?id=Mijn startpagina </li><li><p class="line891"><strong>Geavanceerd</strong>: de gegevens aanpassen door gegevens te extraheren en te combineren. </li></ul><p class="line874">U moet zijn aangemeld als beheerder om filters te kunnen gebruiken. Wanneer u bent aangemeld, kunt u filters maken door rechtsboven in het scherm op het tabblad 'Configuratie' te klikken en vervolgens naar 'Urchin-profielen' te gaan. Daar kunt u het filter toevoegen via 'Filterbeheer' of door een profiel te bewerken of te maken en vervolgens een filter toe te voegen door op het tabblad 'Filters' op het plusteken te klikken. <p class="line867"><strong>Volgorde van filters</strong> <p class="line874">In Urchin 6 kunt u een filter toewijzen aan een profiel of logbestandsbron. <p class="line874">Urchin verwerkt filters vlak voordat de rapporten worden gemaakt. De verwerkingsvolgorde in Urchin is als volgt: <p class="line862">Onbewerkt logbestand lezen -&gt; Onbewerkte velden voor het logbestand maken -&gt; Velden verwerken in de uiteindelijke automatische velden -&gt; Filters in het profiel verwerken -&gt; Filters in de logbestandsbron verwerken -&gt; Eindrapport weergeven. <p class="line874">Dit betekent dat u filters alleen kunt gebruiken om gegevens aan te passen die in het rapport worden weergegeven. Als zodanig gebruiken de meeste filters de velden die zijn gemarkeerd als '(Automatisch)' om gegevens aan te passen die in de eindrapporten worden weergegeven. Het kan natuurlijk ook voorkomen dat u de velden nodig heeft die zijn gemarkeerd als '(Onbewerkt)', maar dit zal niet vaak het geval zijn. <p class="line874">Belangrijk: als verschillende typen filters worden gebruikt, worden ze in deze volgorde toegepast: <ul><li>'Geavanceerd', 'Zoeken en vervangen' </li><li>'Opzoektabel' </li><li>'Uitsluiten' en 'Opnemen'  </li></ul><p class="line874">Als er meerdere filters van hetzelfde type zijn opgegeven, worden deze verwerkt in dezelfde volgorde waarin deze met de beheerinterface zijn gekoppeld aan de logbestandsbronnen (of rechtstreeks in de database). Elk filter ontvangt alleen de gegevens die beschikbaar zijn nadat het voorgaande filter is toegepast. <p class="line874">Een veelgemaakte fout bij het gebruik van filters voor opnemen is om twee filters 'Opnemen' achter elkaar toe te passen. Bijvoorbeeld: <p class="line874">Filter 1: een directory /somedirectory/ opnemen. Filter 2: nog een directory /someotherdirectory/ opnemen. <p class="line874">Aangezien een pagina niet in beide directory's kan staan, zal het resulterende rapport 0 pagina's aangeven. De reden hiervoor is dat de tweede directory alleen gegevens ontvangt die in de directory /somediretory staan. Aangezien het tweede filter alleen het patroon /someotherdirectory opneemt, is het resultaat 0 pagina's. Er blijft na het eerste filter geen pagina meer over die aan het tweede patroon zal voldoen. <p class="line874">De oplossing voor dit probleem is om een reguliere expressie te gebruiken die beide directory's in één filter opneemt. Bijvoorbeeld ^/(somedirectory|somotherdirectory)/.* <p class="line867"><strong>Tip:</strong> test uw filterpatronen in het relevante rapport voordat u deze met behulp van 'Filterveld' boven aan het rapport toevoegt aan het Urchin-profiel. Bijvoorbeeld: test een URL in 'Inhoudsoptimalisatie' -&gt; 'Inhoudsprestatie' -&gt; rapport 'Belangrijkste inhoud'.  </div><div id="pagebottom"></div>
</div>


<div id="footer" style="clear: both; margin: 0; padding: 0; border-bottom:1px solid #CCC;"></div><div id="copyright" style="font-size: 70%; text-align: center;">&copy;2010 Google</div>
</body></html>