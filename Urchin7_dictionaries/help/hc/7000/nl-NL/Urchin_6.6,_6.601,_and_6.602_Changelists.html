<html><head><meta http-equiv="Content-Type" content="text/html; charset=UTF-8"></head><body><table id="top_location_line" width="100%"><table id="top_location_line" width="100%"><tr width="100%"><td><a href="http://www.urchin.com"><img border="0" src="../images/google_sm.gif" width="135" height="41"></a></td><td width="100%"><span id="top_line" style="width: 100%; float: left; clear: both; border-bottom: 1px solid #CCC;"><span id="top_title" style="float: left; margin-top: 10px;"><b>Help Center</b></span></td></tr></table>
<div id="page" lang="en" dir="ltr">
<div dir="ltr" id="content" lang="en">
<p class="line867"><strong>Lijst met wijzigingen - Urchin 6.6, 6.601 en 6.602</strong> <p class="line867"><strong>Toegevoegde functies</strong> <p class="line874">Hieronder vindt u een kort overzicht van de belangrijkste functies die zijn geïntroduceerd in de releases Urchin 6.6, Urchin 6.601 en Urchin 6.602. <ul><li><p class="line891"><strong>Volledige integratie met Google Ad<tt class="backtick"></tt>Words</strong> <ul><li><p class="line862">Budgetmeldingen: deze functie geeft een waarschuwing als het campagnebudget voor een Ad<tt class="backtick"></tt>Words-campagne moet worden aangepast. Deze functie wordt automatisch zichtbaar in de rapportage-interface als een van de CPC-bronnen (gekoppeld aan het profiel dat wordt weergegeven) een budgetmelding heeft gegenereerd in het Ad<tt class="backtick"></tt>Words-systeem. </li><li><p class="line862">Hulpprogramma voor zoekwoorden: met dit hulpprogramma kunt u gerelateerde zoekwoorden vinden en informatie over hun prestaties bekijken. Bovendien kunt u de gegenereerde zoekwoorden toevoegen en bestaande zoekwoorden verwijderen uit Ad<tt class="backtick"></tt>Words-campagnes. </li><li><p class="line862">Directe links naar Ad<tt class="backtick"></tt>Words: met deze functie kunt u rechtstreeks vanuit Urchin naar het juiste scherm in uw Ad<tt class="backtick"></tt>Words-account gaan. </li><li><p class="line862">Urchin Tag Manager: deze functie voegt een tag voor het dynamisch invoegen van zoekwoorden {keyword} toe aan bestemmings-URL's voor advertenties. Met deze functie wordt het coderen van URL's gemakkelijker en kunt u Ad<tt class="backtick"></tt>Words-kostengegevens probleemloos importeren in Urchin. <ul><li style="list-style-type:none"><p class="line862">(Raadpleeg <a class="https" href="https://adwords.google.com/support/bin/answer.py?hl=nl&amp;answer=74996">https://adwords.google.com/support/bin/answer.py?hl=nl&amp;answer=74996</a>) </li></ul></li><li><p class="line862">Ad<tt class="backtick"></tt>Words Optimizer: met dit hulpprogramma kunt u uw campagne rechtstreeks in Ad<tt class="backtick"></tt>Words optimaliseren. </li></ul></li><li><p class="line891"><strong>Weergave 'Adverteerder' en gedeelte 'Advertentieoptimalisatie</strong>' <ul><li><p class="line862">De dashboardsjabloon 'Adverteerder' (weergave) en het gedeelte 'Advertentieoptimalisatie': met deze verbeteringen, die zijn bedoeld voor zoekmarketeers/adverteerders, kunt u gegevens weergeven op een manier die speciaal gericht is op betaalde advertenties. Deze verbeteringen dienen verder ter ondersteuning van de hierboven genoemde AdWords-functies. </li></ul></li><li><p class="line891"><strong>Nieuwe rapporten</strong> <ul><li><p class="line862">Rapport "Tijd op site": u kunt dit rapport vinden bij 'Inhoudsoptimalisatie' -&gt; 'Inhoudsprestatie' -&gt; 'Betrokkenheidsstatistieken'. </li><li><p class="line862">Rapport "Vergelijking van prestaties": met dit rapport kunt u prestaties van campagnes, zoekwoorden en inhoud vergelijken in verschillende bronnen/media (bijvoorbeeld Google|CPC versus Yahoo|organisch). U kunt dit rapport vinden bij 'Advertentieoptimalisatie' -&gt; 'Resultaten van marketingcampagne'. </li><li>"CPC-structuur": u kunt deze rapportgroep vinden bij 'Advertentieoptimalisatie'. <ul><li>In de weergave 'Campagne' worden gegevens over betaalde UTM-campagnes weergegeven (Google- en Yahoo-campagnes worden ondersteund). </li><li>In de weergave 'Zoekwoorden' worden gegevens over betaalde zoekwoorden weergegeven. </li></ul></li></ul></li><li><p class="line891"><strong>Gegevens-API</strong> <ul><li>API voor het exporteren van gegevens: met deze belangrijke nieuwe functie kunt u rapportgegevens van Urchin ophalen via SOAP 1.x- en REST-protocollen. </li></ul></li><li><p class="line891"><strong>Externe verificatie (LDAP)</strong> <ul><li>Naast Urchin-specifieke verificatie (nu "Ingebouwd" genoemd) ondersteunt Urchin 6.6 externe verificatie die per gebruiker kan worden geconfigureerd. </li><li>Externe verificatiemodules: er wordt in Urchin 6.6 ondersteuning geleverd voor LDAP en MSAD, terwijl aangepaste modules kunnen worden geïntegreerd door de configuratiebestanden aan te passen. </li><li>Ondersteuning voor SSL/TLS: deze protocollen worden nu ook ondersteund. </li></ul></li><li><p class="line891"><strong>Nieuwe "Startpagina" voor Urchin</strong> <ul><li>De "startpagina" van Urchin (het overzichtsrapport) is aangepast om statistieken te leveren voor alle profielen die zichtbaar zijn voor de aangemelde gebruiker. De gebruiker kan kiezen uit drie weergaves: 'Basis', 'Bedrijf' en 'Beheerder'. </li><li>Profielstatistieken worden geleverd voor één dag (gisteren) en meest recente week, maand en het afgelopen jaar. </li></ul></li><li><p class="line891"><strong>Geautomatiseerd importeren van CPC-gegevens uit Yahoo! Search Marketing (YSM)</strong> <ul><li><p class="line862">Naast Google Ad<tt class="backtick"></tt>Words kunt u met Urchin nu CPC-gegevens importeren uit Yahoo! Search Marketing. </li></ul></li><li><p class="line891"><strong>Eenvoudige installatie</strong> <ul><li>Alle installatieprogramma's van Urchin (met uitzondering van FreeBSD 6) bevatten nu de Postgresql-databaseserver. Deze kan worden geïnstalleerd tijdens de installatieprocedure. U hoeft geen databaseserver meer te installeren en te configureren voordat u Urchin installeert. De gebruiker kan nog steeds bestaande databaseservers gebruiken door deze optie tijdens de installatie uit te schakelen. OPMERKING: er kunnen problemen optreden bij Linux Kernel 2.4. Raadpleeg het document met bekende problemen voor meer informatie. </li></ul></li><li><p class="line891"><strong>Optimale laadtijd van de geografische database</strong> <ul><li>U kunt nu kiezen tussen de volledige en de eenvoudige versie van de geografische database. Zo kunt u het geheugenverbruik tijdens het verwerken van logbestanden minimaliseren. De eenvoudige versie van de geografische database biedt alleen gegevens voor grootstedelijke gebieden tot op landniveau. </li></ul></li><li><p class="line891"><strong>Bijgewerkt hulpprogramma voor inpakken/uitpakken</strong> <ul><li>Met het bijgewerkte hulpprogramma voor inpakken kunt u werken met gegevensarchieven die groter zijn dan 2 GB. </li></ul></li><li><p class="line891"><strong>Sorteren in het Marketingoverzicht-dashboard</strong> <ul><li>In het rapport 'Marketingoverzicht' kunt u bronnen, zoekwoorden en campagnes sorteren op statistieken en afwijkingen hiervan. </li></ul></li><li><p class="line891"><strong>Overige</strong> <ul><li>Verwerkingscontrole: met Urchin 6.6 kunt u taken nu zonder problemen afbreken (zonder dat u de database beschadigt). Dit is handig wanneer een taak die logbestanden verwerkt opeens "vastloopt". </li><li><p class="line862">Gebruikerstoegang tot Ad<tt class="backtick"></tt>Words-hulpprogramma's: er is een nieuwe instelling geïntroduceerd: "Toegang tot CPC-bronnen" per gebruiker. Standaard zijn de Ad<tt class="backtick"></tt>Words-hulpprogramma's alleen ingeschakeld voor de hoofdbeheerder. Voor alle andere gebruikers moet deze toegang expliciet worden verleend via deze nieuwe instelling. </li><li>Bing.com: er is ondersteuning toegevoegd voor de nieuwe Microsoft-zoekmachine bing.com. </li><li>Profielfilters: er worden nu profielfilters toegepast op CPC-bronnen. </li><li>Tabblad 'Profielen': er is een nieuw tabblad met de naam "Profielen" toegevoegd aan de beheerinterface voor logbestandsbronnen om de logbestandsbron te koppelen aan meerdere profielen. </li><li>Downloaden van extern logbestand: er is een configureerbare parameter toegevoegd aan het bestand urchin.conf voor de time-out bij het downloaden van externe logbestanden. </li></ul></li></ul><p class="line867"><strong>Foutoplossingen</strong> <p class="line874">Hieronder vindt u een kort overzicht van de belangrijkste oplossingen die zijn geïntroduceerd in de releases Urchin 6.6, Urchin 6.601 en Urchin 6.602. <ul><li><p class="line891"><strong>Beheer</strong> <ul><li>In Urchin 6.5 en eerdere versies werden de namen van profielmappen niet gewijzigd wanneer de naam van een profiel werd gewijzigd in de beheerinterface. Dit probleem is opgelost. </li></ul></li><li><p class="line891"><strong>Logbestandsverwerking</strong> <ul><li>In bepaalde gevallen traden in Urchin segmenteringsproblemen op bij het verwerken van ELF2-logbestanden. Dit had een onvolledige logbestandsverwerkingstaak en inconsistente rapportagegegevens tot gevolg. Dit probleem is opgelost. </li><li>Onjuiste verwerking van de configuratie van de lokale tijd in het profiel tijdens de logbestandsverwerking had tot gevolg dat rapportagegegevens uren verschoven in de maanden. Dit gebeurde voor de maanden waarin de zomertijd begon of eindigde voor de tijdzone van het geselecteerde profiel. Dit probleem is opgelost. </li><li><p class="line862">Een probleem met het verwerken van meerdere UNC-logbestandsbronnen is opgelost. Voor verdere problemen met UNC-logbestandsbronnen en praktische tips raadpleegt u het volgende online Help-artikel: <a href="http://10.249.140.3:15551/helpwiki/en/Working_with_UNC_log_sources">https://secure.urchin.com/helpwiki/en/Working_with_UNC_log_sources</a> </li></ul></li><li><p class="line891"><strong>SSL-ondersteuning</strong> <ul><li>Een probleem bij het verbinding maken met Urchin via https in Windows 2003 is opgelost. </li></ul></li><li><p class="line891"><strong>Speciale tekens in wachtwoorden voor CPC-bronnen</strong> <ul><li><p class="line862">Bepaalde speciale tekens waren niet toegestaan in wachtwoorden voor CPC-bronnen. Dit probleem is opgelost en de tekens !@#$%^~`&amp;* _+»&lt;&gt;{}[]()№?-=:;\|/,. zijn nu toegestaan. </li></ul></li><li><p class="line891"><strong>Licentiëren</strong> <ul><li>Het opnieuw instellen en activeren van normale licenties was vereist na het uitvoeren van een upgrade naar 6.600 voor Linux en FreeBSD. Dit probleem is opgelost in Urchin 6.601 en opnieuw activeren is niet meer vereist. </li><li>Bij versies lager dan Urchin 6.602 kon het uitvoeren van een upgrade terwijl er een demolicentie werd gebruikt, leiden tot aanmeldings-/licentieproblemen. Dit probleem is opgelost. OPMERKING: als u een upgrade uitvoert voor een instantie van Urchin waarvoor een demolicentie wordt gebruikt, wordt de demoperiode niet verlengd. </li><li>Bij een normale licentie is het maximum aantal logbestandsbronnen verhoogd van 1000 tot 3000. Voor deze wijziging moet u een nieuwe licentiecode genereren via de licentieserver van Urchin. In 'nieuwe' installaties van Urchin (ongeacht de Urchin-versie) worden deze wijzigingen automatisch toegepast. Voor bestaande installaties of upgrades moet het hulpprogramma 'ugetlicense' handmatig worden uitgevoerd door Urchin-beheerders. </li></ul></li><li><p class="line891"><strong>Migratie</strong> <ul><li>Het hulpprogramma voor het migreren van rapportagegegevens (convert-u5data) is aanzienlijk verbeterd en de prestaties ervan zijn nog meer geoptimaliseerd. Het kost nu in de meeste gevallen veel minder tijd om grote hoeveelheden rapportgegevens te importeren. </li><li>Wanneer de migratie van de rapportagedatabases van Urchin 5 naar Urchin 6 in bepaalde gevallen was vastgelopen of onderbroken, mislukten daaropvolgende pogingen om het proces te hervatten met het volgende waarschuwingsbericht: "WAARSCHUWING: (8010-577-1192) Databasebestand heeft het verkeerde formaat - voer sanitizer uit". Dit probleem is opgelost. </li><li>Tijdens de migratie van rapportagegegevens van Urchin 5 naar Urchin 6 werden sommige gegevens niet correct geïmporteerd in Urchin 6. Dit probleem is opgelost. </li></ul></li><li><p class="line891"><strong>Overige</strong> <ul><li>De ingesloten Help van Urchin en verschillende online artikelen in het Helpcentrum van Urchin zijn bijgewerkt. </li></ul></li></ul><p class="line867"><strong>Belangrijke opmerkingen voor het gebruik</strong> <ul><li><p class="line891"><strong>MySQL</strong> <ul><li>Urchin 6.6xx biedt geen ondersteuning voor MySQL 4.x.x. U moet uw bestaande MySQL-instantie bijwerken naar MySQL 5.03+ om ervoor te zorgen dat Urchin 6.6 correct functioneert. </li></ul></li><li><p class="line891"><strong>FreeBSD 5.x</strong> <ul><li>FreeBSD 5.x-platform wordt niet meer ondersteund. </li></ul></li><li><p class="line891"><strong>Cookies aan clientzijde</strong> <ul><li>Om de verbeterde interactie in de rapportage-interface te vergemakkelijken, maakt Urchin 6.6 gebruik van cookies aan de clientzijde. Voor een juiste weergave van de rapporten moeten cookies aan de clientzijde zijn ingeschakeld in de clientbrowser. </li></ul></li><li><p class="line891"><strong>Beperkt gebruik met demolicentie</strong> <ul><li>Urchin 6.6 introduceert bepaalde beperkingen voor demolicenties. Profielen en logbestandsbronnen zijn elk beperkt tot vijf demolicenties. Er geldt geen beperking voor filters, CPC-bronnen, gebruikers, accounts of groepen. </li></ul></li><li><p class="line891"><strong>Upgrade</strong> <ul><li>Urchin 6.6 introduceert een nieuw rapportgedeelte en nieuwe rapportweergaves. Nadat een upgrade van eerdere versies is uitgevoerd, worden mogelijk geen gegevens weergegeven in deze rapporten en weergaves. We raden u aan bestaande profielen opnieuw te verwerken om de nieuwe rapporten met gegevens te vullen. </li></ul></ul></div><div id="pagebottom"></div>
</div>


<div id="footer" style="clear: both; margin: 0; padding: 0; border-bottom:1px solid #CCC;"></div><div id="copyright" style="font-size: 70%; text-align: center;">&copy;2010 Google</div>
</body></html>