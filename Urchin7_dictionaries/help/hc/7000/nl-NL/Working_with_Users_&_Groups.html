<html><head><meta http-equiv="Content-Type" content="text/html; charset=UTF-8"></head><body><table id="top_location_line" width="100%"><table id="top_location_line" width="100%"><tr width="100%"><td><a href="http://www.urchin.com"><img border="0" src="../images/google_sm.gif" width="135" height="41"></a></td><td width="100%"><span id="top_line" style="width: 100%; float: left; clear: both; border-bottom: 1px solid #CCC;"><span id="top_title" style="float: left; margin-top: 10px;"><b>Help Center</b></span></td></tr></table>
<div id="page" lang="en" dir="ltr">
<div dir="ltr" id="content" lang="en">
<p class="line867"><strong>Werken met gebruikers en groepen</strong> <p class="line867"><strong>Overzicht</strong> <p class="line874">Met de functie 'Gebruikers en groepen' kunnen Urchin-beheerders in Urchin eenvoudig gebruikers instellen en hen toegang verlenen tot de gewenste rapporten. Deze gebruikers kunnen vervolgens in groepen worden ingedeeld om grote aantallen gebruikers sneller en eenvoudiger te beheren. Als aan een groep gebruikers toegang is verleend tot een rapport, hebben alle gebruikers in die groep toegang wanneer ze zijn aangemeld bij het systeem. Gebruikers hebben geen toegang tot rapporten waarvoor ze geen specifieke toegangsrechten hebben gekregen. <p class="line867"><strong>Gebruikers toevoegen</strong> <ol type="1"><li>Meld u als beheerder aan bij uw Urchin-systeem. Opmerking: de URL voor toegang tot het Urchin-systeem is voor elk gebruikerstype hetzelfde. </li><li>Klik op 'Configuratie' (menu rechtsboven). </li><li>Klik op 'Gebruikers en groepen'. </li><li>Klik op de knop 'Toevoegen' in de rechterbovenhoek om de wizard Gebruiker te openen. </li><li>Selecteer een gebruikersnaam en wachtwoord. De gebruikersnaam moet uit kleine letters bestaan en mag geen spaties bevatten. </li><li>Geef de echte naam van de gebruiker op. Deze naam wordt weergegeven in het Urchin-systeem. Klik op de knop 'Volgende'. </li><li><p class="line862">Bepaal welke rechten de gebruiker moet krijgen. Verleen indien nodig toegang tot Ad<tt class="backtick"></tt>Words -hulpprogramma's (Urchin 6.601+). Klik op 'Voltooien'.  </li><li>Klik op 'Meer opties' om de gebruikersgegevens, voorkeuren, groepen en rapporttoegang voor de gebruiker in te stellen. </li><li>Klik op het tabblad 'Rapporttoegang'. De beschikbare profielen worden weergegeven in het vak links. <ol type="1"><li>Selecteer een of meer profielen. Als u meerdere profielen wilt selecteren, gebruikt u de toets Command of Ctrl, afhankelijk van het platform. </li><li>Als u de profielen wilt verplaatsen naar het vak 'Toegang verleend', klikt u op de rechterpijl. </li><li>Klik op 'Bijwerken' om wijzigingen op te slaan.  </li></ol></li></ol><p class="line862">Vanaf Urchin 6.602 kunt u de standaardweergave van de startpagina voor een gebruiker instellen in de configuratiedatabase van Urchin. Raadpleeg <a href="Rollup_Reports.html">Overzichtsrapporten</a> voor meer informatie. U kunt toegang tot Ad<tt class="backtick"></tt>Words-hulpprogramma's verlenen/intrekken voor gebruikers via 'Gebruikersinstellingen' -&gt; 'Voorkeuren'. <p class="line867"><strong>Groepen gebruiken</strong> <ol type="1"><li>Meld u als beheerder aan bij uw Urchin-systeem en klik op 'Configuratie' (menu rechtsboven). </li><li>Klik op 'Gebruikers en groepen'. </li><li>Klik op 'Groepen'. </li><li>Klik op de knop 'Toevoegen' (rechtsboven). </li><li>Geef de groepsnaam op. Dit moet een beschrijvende naam zijn. </li><li>Geef de groepsbeschrijving op. Deze beschrijving kan betrekking hebben op de locatie of samenstelling van de groep. </li><li>Klik op 'Voltooien'. </li><li>Klik op 'Meer opties'. </li><li>Klik op het tabblad 'Gebruikers in groep' om gebruikers te selecteren die u wilt toevoegen aan de groep. Als u meerdere gebruikers wilt toevoegen, gebruikt u de toets Command of Ctrl, afhankelijk van het platform. <ol type="1"><li>Als u gebruikers wilt verplaatsen naar het vak 'Gebruikers in groep', klikt u op de rechterpijl. </li><li>Klik op de knop 'Bijwerken' om wijzigingen op te slaan. </li></ol></li></ol><p class="line867"><strong>Aanbevelingen</strong> <ul><li>Een gebruiker met de status "Hoofdbeheerder" heeft de volledige controle over het Urchin-systeem, dus het is aan te raden dat maar één iemand deze status krijgt. </li><li>Wachtwoorden moeten een of meer hoofdletters en/of tekens bevatten, zodat ze moeilijker te achterhalen zijn.  </li></ul></div><div id="pagebottom"></div>
</div>


<div id="footer" style="clear: both; margin: 0; padding: 0; border-bottom:1px solid #CCC;"></div><div id="copyright" style="font-size: 70%; text-align: center;">&copy;2010 Google</div>
</body></html>