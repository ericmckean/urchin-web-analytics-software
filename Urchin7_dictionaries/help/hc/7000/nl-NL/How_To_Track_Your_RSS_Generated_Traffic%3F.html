<html><head><meta http-equiv="Content-Type" content="text/html; charset=UTF-8"></head><body><table id="top_location_line" width="100%"><table id="top_location_line" width="100%"><tr width="100%"><td><a href="http://www.urchin.com"><img border="0" src="../images/google_sm.gif" width="135" height="41"></a></td><td width="100%"><span id="top_line" style="width: 100%; float: left; clear: both; border-bottom: 1px solid #CCC;"><span id="top_title" style="float: left; margin-top: 10px;"><b>Help Center</b></span></td></tr></table>
<div id="page" lang="en" dir="ltr">
<div dir="ltr" id="content" lang="en">
<p class="line867"><strong>Verkeer bijhouden dat door RSS wordt gegenereerd</strong> <ul><li style="list-style-type:none"><p class="line891"><em>Dit artikel is geschreven door</em> <a href="EpikOne.html">EpikOne</a><em>, een GAAC (Google Analytics Authorized Consultant) </em> </li></ul><p class="line874">In Urchin verloopt het bijhouden van campagnes op basis van het koppelen van gegevens aan links. In uw link wordt informatie opgenomen waardoor verkeer naar uw site wordt geleid. Wanneer de gebruiker op uw site komt, decodeert Urchin met UTM de ingesloten campagne-informatie en wordt de gebruiker gecodeerd. Wat zo mooi is aan het bijhouden van campagnes is dat het niet uitmaakt waar de link zich bevindt. De link kan in een banneradvertentie, een CPC-advertentie of, in dit geval, een RSS-link staan. Zolang u de campagne-informatie aan de link toevoegt, kunt u de bron van uw verkeer bijhouden. <p class="line874">De eenvoudigste manier om verkeer bij te houden dat met RSS is gegenereerd, is met de tags utm_source, utm_medium en utm_campaign. Deze tags bepalen de bron, het medium en de campagne waarin de link wordt weergegeven. In de terminologie van Urchin betekent 'bron' datgene waar de RSS vandaan komt (bijvoorbeeld een blog); een 'medium' is de manier waarop de advertentie de eindgebruiker bereikt (bijvoorbeeld per e-mail, cpc, zoekopdracht of RSS); een 'campagne' is de marketingcampagne (bijvoorbeeld blog_promo of spring_promo). U kunt het beste in elk geval deze drie tags opnemen.   <p class="line874">U kunt als volgt deze tags aan uw RSS-links toevoegen: <p class="line867"><pre>    Oorspronkelijke URL   Aangepaste URL
    www.example.com   www.example.com/?utm_souce=Blog&amp;utm_medium=RSS&amp;utm_campaign=Promo
</pre><p class="line874">Wanneer iemand op uw site komt met de informatie 'Blog', 'RSS' en 'Promo' in de URL, weet Urchin dat een RSS-feed van 'Blog' de gebruiker naar uw site heeft geleid vanaf de campagne 'Promo'. <p class="line862">Als u een samenvatting wilt bekijken van uw RSS-verkeer, gaat u naar 'Marketingoptimalisatie' &gt; 'Resultaten van marketingcampagne' &gt; het rapport 'Mediumconversie'. Dit rapport vergelijkt media wat betreft het aantal bezoeken, paginaweergaves per bezoek, succespercentages en gemiddelde waarde per bezoek. In de kolom 'Medium/Bron' van het rapport staat 'RSS' vermeld. <p class="line874">U kunt uw rapportresultaten ook indelen op basis van het medium. Als u dit wilt doen, klikt u op de rode pijl links van een item in een rapport. Vervolgens klikt u in het menu op 'Prestaties over meerdere segmenten'. Kies tot slot 'Medium' in het submenu. </div><div id="pagebottom"></div>
</div>


<div id="footer" style="clear: both; margin: 0; padding: 0; border-bottom:1px solid #CCC;"></div><div id="copyright" style="font-size: 70%; text-align: center;">&copy;2010 Google</div>
</body></html>