<html><head><meta http-equiv="Content-Type" content="text/html; charset=UTF-8"></head><body><table id="top_location_line" width="100%"><table id="top_location_line" width="100%"><tr width="100%"><td><a href="http://www.urchin.com"><img border="0" src="../images/google_sm.gif" width="135" height="41"></a></td><td width="100%"><span id="top_line" style="width: 100%; float: left; clear: both; border-bottom: 1px solid #CCC;"><span id="top_title" style="float: left; margin-top: 10px;"><b>Help Center</b></span></td></tr></table>
<div id="page" lang="en" dir="ltr">
<div dir="ltr" id="content" lang="en">
<p class="line867"><strong>Externe verificatie of een verificatiebypass gebruiken</strong> <p class="line867"><strong>Overzicht</strong> <p class="line874">De Urchin-verificatie wordt standaard uitgevoerd wanneer de sessiecontroller van Urchin ("session.cgi") het binaire bestand "auth" in de directory "bin" van de Urchin-installatie aanroept. Dit binaire bestand zoekt in de configuratiedatabase en vergelijkt de opgegeven gebruikersnaam en het wachtwoord met de aanmeldingsgegevens die zijn opgeslagen in de configuratie. Er wordt een resultaatcode voor een geslaagde of mislukte poging geretourneerd naar de sessiecontroller. De locatie van het binaire verificatiebestand kan worden beheerd met een configuratiewijziging. Door dit module-ontwerp kunnen beheerders een extern verificatieprogramma aanroepen in plaats van het standaard binaire bestand "auth". <p class="line867"><img alt="Using_External_Authentication" src="../images/Using_External_Authentication.jpg" title="Using_External_Authentication" /> <p class="line874">Het in het bovenstaande diagram weergegeven externe verificatieprogramma kan elke gewenste verificatiefunctie uitvoeren, waaronder "LDAP" en andere database-aanroepen. Zolang het programma kan worden uitgevoerd door dezelfde gebruiker als waarvoor "urchinwebd" (de Apache-webserver van Urchin) is ingesteld en aan de vereisten voor invoer/uitvoer wordt voldaan, kan Urchin gemakkelijk worden aangepast voor een andere vorm van verificatie. <p class="line867"><strong>Het verificatieproces opgeven</strong> <p class="line874">Als u het verificatieproces wilt instellen dat wordt aangeroepen door de sessiecontroller, bewerkt u het bestand "etc/session.conf" in de Urchin-installatie. Dit bestand bevat instelbare paramaters die het gedrag van de sessiecontroller bepalen, inclusief het proces dat voor verificatie moet worden aangeroepen. Bewerk de volgende regel: <pre>    AUTHENTICATION: ../bin/auth 
</pre><p class="line874">Vervang "../bin/auth" door het pad naar uw verificatieproces. Zorg ervoor dat het verificatieproces kan worden uitgevoerd door de gebruiker voor wie "urchinwebd" is ingesteld. <p class="line867"><strong>Vereisten voor invoer/uitvoer</strong> <p class="line874">Wanneer de sessiecontroller het verificatieproces aanroept, worden de gebruikersnaam, het wachtwoord en het externe IP-adres van de gebruiker doorgegeven als opdrachtregelargumenten, waarbij: <pre>    argv[1] = username
    argv[2] = password
    argv[3] = remote_addr 
</pre><p class="line874">Het externe verificatieproces kan ervoor kiezen een of alle parameters te negeren. De meeste verificatieprocessen kijken echter op zijn minst naar de eerste twee gegevens. Na het uitvoeren van de gewenste verificatie moet het proces afsluiten met de code '0' voor een geslaagde en '-1' voor een mislukte verificatiepoging. <pre>    Exit Code
     0 = successful authentication
    -1 = authentication failed 
</pre><p class="line874">Met de bovenstaande verificatie-interface kunnen beheerders gemakkelijk hun eigen processen instellen voor het verifiëren van gebruikersaanmeldingen. <p class="line867"><strong>Verificatie overslaan</strong> <p class="line874">Met de bovenstaande technieken kan de Urchin-verificatie opzettelijk worden overgeslagen. Wanneer een hostingprovider het gehele Urchin-systeem wil gebruiken voor het beheren van gebruikers en groepen, maar de gebruiker al is geverifieerd tegen de tijd dat deze aankomt bij Urchin, is het overslaan van de verificatie een manier om een dubbele aanmelding te voorkomen. Zolang de host kan garanderen dat toegang tot het Urchin-systeem wordt beheerd door een verificatieportal en dat er niet met de gebruikersnaam kan worden geknoeid, kan de host de verificatie met behulp van de volgende techniek overslaan. <p class="line874">Als u de verificatie wilt overslaan, moet u een nepproces instellen voor externe verificatie dat altijd afsluit met een '0'. Perl-code kan er bijvoorbeeld als volgt uitzien: <pre>    #!/usr/bin/perl
    exit(0); 
</pre><p class="line874">Verwijs de sessiecontroller naar dit nepverificatieproces door het bestand "etc/session.conf" te bewerken, zodat het naar het hierboven beschreven nepproces verwijst. Geef vervolgens een link op die er als volgt uitziet: <pre>    http://hostname:9999/session.cgi?action=login&amp;user=paul 
</pre><p class="line874">Pas de bovenstaande link aan zodat deze naar de daadwerkelijke hostnaam en poort verwijst, en pas de gebruiker aan zodat deze naar de gewenste gebruikersnaam of variabele verwijst. Het nepverificatieproces keurt deze aanmelding automatisch goed. Gebruik deze methode weloverwogen om beveiligingsproblemen te voorkomen. <p class="line867"><strong>Opmerking voor Windows-gebruikers</strong> <p class="line874">Voor een soortgelijke functionaliteit in Windows-omgevingen waarin Perl niet is geïnstalleerd, is een eenvoudig binair bestand ('noauth.exe') beschikbaar in het gedeelte 'Helper Scripts' van de ondersteuningswebsite van Urchin. Dit binaire bestand voert geen echte bewerking uit; het retourneert alleen de status 'geslaagd' wanneer het wordt aangeroepen. Zorg dat u de beveiligingsimplicaties van deze methode begrijpt voordat u deze oplossing implementeert. </div><div id="pagebottom"></div>
</div>


<div id="footer" style="clear: both; margin: 0; padding: 0; border-bottom:1px solid #CCC;"></div><div id="copyright" style="font-size: 70%; text-align: center;">&copy;2010 Google</div>
</body></html>