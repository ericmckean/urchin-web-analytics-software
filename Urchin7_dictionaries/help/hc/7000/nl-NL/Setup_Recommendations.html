<html><head><meta http-equiv="Content-Type" content="text/html; charset=UTF-8"></head><body><table id="top_location_line" width="100%"><table id="top_location_line" width="100%"><tr width="100%"><td><a href="http://www.urchin.com"><img border="0" src="../images/google_sm.gif" width="135" height="41"></a></td><td width="100%"><span id="top_line" style="width: 100%; float: left; clear: both; border-bottom: 1px solid #CCC;"><span id="top_title" style="float: left; margin-top: 10px;"><b>Help Center</b></span></td></tr></table>
<div id="page" lang="en" dir="ltr">
<div dir="ltr" id="content" lang="en">
<p class="line867"><strong>Aanbevelingen voor de instellingen</strong> <p class="line867"><strong>Overzicht</strong> <p class="line874">Zodra Urchin is geïnstalleerd, moeten er enkele operationele parameters worden geconfigureerd. Dit doet u in de wizard Setup. Deze wizard wordt uitgevoerd zodra u voor het eerst verbinding maakt met de beheerinterface van Urchin en tijdens de eerste stappen wanneer u de profielen maakt. De eerste configuratiehandelingen die moeten worden uitgevoerd, zijn: <ul><li>Urchin licentiëren </li><li class="gap">De beheerdersinstellingen configureren voor externe toegang voor beheer en rapportage, alsmede het activeren van de modus Datacentrum </li><li class="gap">Het wachtwoord voor de Urchin-beheerdersaccount instellen </li><li class="gap">Taken plannen voor elk van uw profielen om gegevens te verwerken </li><li class="gap">Logboekbeheer  </li></ul><p class="line867"><strong>Procedure</strong> <p class="line862">Maak verbinding met de beheerdersinterface van Urchin. Op Windows-systemen gaat u hiervoor naar Start-&gt;Programma's-&gt;Urchin-&gt;Urchin-beheer. Op UNIX-systemen kunt u de URL <tt>http://hostname:9999</tt> gebruiken. De 'hostname' is in dit geval de geregistreerde hostnaam van uw Urchin-systeem. Voor een nieuwe installatie gebruikt u de volgende aanmeldingsgegevens: <p class="line874">Gebruikersnaam: admin Wachtwoord: urchin <p class="line874">U wordt vervolgens welkom geheten via de wizard Urchin Setup. Klik op Doorgaan om de volgende wizardschermen te doorlopen. De keuzes die u voor de aanvankelijke configuratie maakt, kunnen later altijd nog weer worden gewijzigd. <p class="line867"><strong>Urchin licentiëren</strong> <p class="line862">Volg de instructies in <a href="Licensing_Urchin.html">Urchin licentiëren</a>. <p class="line867"><strong>Beheerdersinstellingen</strong> <ul><li>Instellingen externe toegang - selecteer voor elk geval Aan als u de verbinding met een externe browser wilt toestaan. Als u Uit selecteert, is toegang alleen mogelijk via de console van systeem waarop Urchin is geïnstalleerd. </li><li class="gap">Modus Datacentrum - deze instelling bepaalt of er accounts in Urchin mogen worden gemaakt, zodat u profielen, groepen en gebruikers logisch kunt rangschikken in groepen met beperkte toegang. Als u twijfelt, kunt u deze optie het beste inschakelen. Dit brengt geen extra overhead met zich mee en het biedt u de flexibiliteit om de functie in de toekomst wel te gebruiken.  </li></ul><p class="line867"><strong>Beheerder</strong> <ul><li>Stel het wachtwoord voor de beheerderaccount opnieuw in en noteer dit wachtwoord voor de zekerheid. </li></ul><p class="line867"><strong>Taken plannen</strong> <p class="line874">Wanneer u profielen maakt, wordt u de mogelijkheid geboden om een tijd op te geven wanneer de taak moet worden uitgevoerd voor het betreffende profiel. U moet de instellingen voor elk profiel controleren om te zorgen voor een logische timing van uw taak met het oog op wanneer de logboekgegevens beschikbaar zijn, hoeveel tijd het verwerken van de gegevens in beslag neemt en wanneer de bijgewerkte rapporten beschikbaar moeten zijn voor uw gebruikers. <p class="line867"><strong>Logboekbeheer</strong> <p class="line874">Urchin bevat een module voor het bijhouden van logboekgegevens, waarmee kan worden gezien hoeveel gegevens van een logbestand al zijn verwerkt. Het roteren van de logbestanden hoeft dus niet noodzakelijkerwijs te worden gecoördineerd vanuit Urchin. Urchin bevat echter wel een geautomatiseerde functie voor het roteren of verwijderen van logbestanden. Deze functie bevindt zich in het gedeelte Geavanceerde instellingen voor elke Bron logbestand.  <p class="line862">Lees het gedeelte <a href="Log_Management.html">Logboekbeheer</a> voor meer informatie. </div><div id="pagebottom"></div>
</div>


<div id="footer" style="clear: both; margin: 0; padding: 0; border-bottom:1px solid #CCC;"></div><div id="copyright" style="font-size: 70%; text-align: center;">&copy;2010 Google</div>
</body></html>