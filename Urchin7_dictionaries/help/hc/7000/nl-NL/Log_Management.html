<html><head><meta http-equiv="Content-Type" content="text/html; charset=UTF-8"></head><body><table id="top_location_line" width="100%"><table id="top_location_line" width="100%"><tr width="100%"><td><a href="http://www.urchin.com"><img border="0" src="../images/google_sm.gif" width="135" height="41"></a></td><td width="100%"><span id="top_line" style="width: 100%; float: left; clear: both; border-bottom: 1px solid #CCC;"><span id="top_title" style="float: left; margin-top: 10px;"><b>Help Center</b></span></td></tr></table>
<div id="page" lang="en" dir="ltr">
<div dir="ltr" id="content" lang="en">
<p class="line867"><strong>Beheren van logbestanden</strong> <p class="line867"><strong>Overzicht</strong> <p class="line862">Het beheer van logbestanden is een belangrijk aspect wanneer u werkt met software zoals Urchin. Omdat logbestanden van veelbezochte sites behoorlijk snel groter worden (in sommige gevallen kunnen logbestanden voor één maand wel meerdere gigabytes groot zijn), is het verstandig een goede beheermethode voor logbestanden te gebruiken. U kunt het beste een standaardmethode toepassen voor het roteren van logbestanden. Het inpakken en op andere wijze offline archiveren van bestanden zijn standaardhandelingen. Raadpleeg <a href="Log_Rotation_Best_Practices.html">Praktische tips voor het roteren van logbestanden</a> voor meer informatie over het instellen van een dergelijke procedure. Logboekbeheer is alleen noodzakelijk om ervoor te zorgen dat er voldoende schijfruimte beschikbaar is, niet om dubbele verwerking van gegevens te voorkomen. Voor Urchin is het roteren van logbestanden om dubbele gegevensverwerking te voorkomen niet nodig. De toepassing beschikt over een functie voor het bijhouden van logbestanden waarmee wordt voorkomen dat eerder gelezen logbestandsgegevens opnieuw worden verwerkt. Urchin hoeft een verwerkt logbestand niet meer opnieuw te lezen. Daarom kunt u na elke verwerkingsronde de logbestanden desgewenst verwijderen. Het is echter niet ongebruikelijk om oude logbestanden gedurende een bepaalde periode te bewaren voor referentie- of controledoeleinden. <p class="line867"><strong>Logbestanden beheren via Urchin</strong> <p class="line862">Voor elke bron van een logbestand moet een bestemming van het logbestand worden ingesteld met een van de opties 'Niet wijzigen', 'Archiveren/Comprimeren' en 'Verwijderen' ('Configuratie' -&gt; 'Urchin-profielen' -&gt; 'Logboekbeheer' -&gt; 'Bewerken' (naast een profiel) -&gt; tabblad 'Geavanceerde instellingen'). Nadat de verwerking is voltooid voor alle profielen waarvoor een bronbestand wordt gebruikt, gebruikt Urchin de instelling voor 'Bestemming van logbestand' om te bepalen wat er moet gebeuren met de logbestandsbron. De instelling 'Bestemming van logbestand' is beschikbaar via het tabblad 'Geavanceerd instellingen' voor een logbestandsbron. Als u logbestanden langere tijd wilt bewaren, kunt u 'Bestemming van logbestand' het beste instellen op 'Archiveren/Comprimeren' om schijfruimte te besparen. Als u het geen probleem vindt dat logbestanden na verwerking worden verwijderd, kunt u 'Bestemming van logbestand' instellen op 'Verwijderen'. Houd er echter wel rekening mee dat u in de toekomst Urchin niet meer kunt uitvoeren voor het betreffende logbestand, tenzij u ergens andere een back-up heeft gemaakt. <p class="line867"><strong>Aandachtspunten</strong> <p class="line874">Houd rekening met de volgende speciale situaties: <ul><li>Gebruik nooit de opties 'Archiveren' of 'Verwijderen' voor 'Bron van logbestand' als u live logbestanden verwerkt. Een live logbestand is een logbestand dat actief wordt gebruikt door een webserver. Als u een van deze instellingen gebruikt voor een live logbestand, gaan er gegevens verloren. </li><li>Als voor een externe logbestandsbron de optie 'Bestemming van logbestand' is ingesteld op 'Niet wijzigen', wordt dit bestand steeds groter tenzij buiten Urchin om een proces voor logboekbeheer wordt gebruikt op de computer waarop het bestand is gemaakt. Voordat Urchin een logbestand kan verwerken, moet er een kopie van het externe logbestand worden overgedragen naar het lokale systeem. Naarmate het logbestand groeit, neemt de overdracht van het bestand met Urchin steeds meer tijd in beslag. Hierdoor wordt de algemene uitvoeringstijd van Urchin ook steeds langer. </li></ul></div><div id="pagebottom"></div>
</div>


<div id="footer" style="clear: both; margin: 0; padding: 0; border-bottom:1px solid #CCC;"></div><div id="copyright" style="font-size: 70%; text-align: center;">&copy;2010 Google</div>
</body></html>