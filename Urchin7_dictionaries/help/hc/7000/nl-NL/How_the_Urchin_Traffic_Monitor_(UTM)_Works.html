<html><head><meta http-equiv="Content-Type" content="text/html; charset=UTF-8"></head><body><table id="top_location_line" width="100%"><table id="top_location_line" width="100%"><tr width="100%"><td><a href="http://www.urchin.com"><img border="0" src="../images/google_sm.gif" width="135" height="41"></a></td><td width="100%"><span id="top_line" style="width: 100%; float: left; clear: both; border-bottom: 1px solid #CCC;"><span id="top_title" style="float: left; margin-top: 10px;"><b>Help Center</b></span></td></tr></table>
<div id="page" lang="en" dir="ltr">
<div dir="ltr" id="content" lang="en">
<p class="line867"><strong>De werking van de Urchin Traffic Monitor (UTM)</strong> <p class="line867"><strong>Overzicht</strong> <p class="line874">De Urchin Traffic Monitor (UTM) (waarvoor patent is aangevraagd) kwam voor het eerst beschikbaar in Urchin 4 en werd specifiek ontworpen met het oog op het leveren van de meest nauwkeurige metingen van unieke websitebezoekers. Voor bedrijven die een beter inzicht willen krijgen in het gedrag van hun online bezoekers, is de UTM een uiterst waardevolle technologie die de het beste van de client- en serverzijde in zich draagt, en u alle controle over de gegevens geeft. Deze technologie is eenvoudig te installeren en geeft bedrijfseigenaars de mogelijkheid om nauwkeurig unieke bezoekers, klikpaden en loyaliteitsstatistieken voor nieuwe en terugkerende bezoekers en gebruiksfrequenties te verzamelen. Recentere versies van de UTM bieden verbeterde mogelijkheden voor het bijhouden van campagnes. <p class="line874">Het Urchin Traffic Monitor-systeem bestaat uit twee onderdelen: de UTM-sensor, een codefragment dat wordt geïnstalleerd in de inhoud van de website, en de UTM-engine, een onderdeel van de Urchin-engine die logbestanden verwerkt. Met de UTM-sensor kunnen gegevens van de client worden verzameld, die voor elke paginaweergave naar Urchin worden verzonden. De informatie van de client wordt gecombineerd met de bestaande gegevens van de server die de UTM-engine verzamelt om een nauwkeuriger en vollediger beeld van de activiteit op een website te geven. <p class="line862">De UTM-sensor is een klein JavaScript-codefragment dat twee belangrijke functies uitvoert. Ten eerste vangt de sensor de effecten van caching op door ervoor te zorgen dat ten minste één treffer voor elke paginaweergave wordt verzonden naar de webservers van Google. Ten tweede identificeert de UTM-sensor elke bezoeker door zogenaamde directe cookies op de client te plaatsen om nieuwe en terugkerende bezoekers bij te houden. Deze cookie-id is een communicatietag die alleen zichtbaar is voor de webserver, net zoals sessie-id's. Het is geen externe cookie, die informatie naar locaties buiten het systeem verzendt, waardoor veel privacybeleidsregels zouden worden geschonden. <p class="line874">Het UTM-systeem werkt als volgt: De webserver biedt twee basisfuncties: het leveren van inhoud en het bijhouden van loggegevens. De inhoud van de website bevat de UTM-sensor, die naar de browser van de gebruiker is verzonden. De UTM-sensor stelt unieke id's in en verzendt een aanvullend verzoek naar dezelfde webserver. De UTM-engine, die deel uitmaakt van de Urchin-engine die logbestanden verwerkt, gebruikt de gegevens uit dit verzoek om een nauwkeuriger en vollediger overzicht te bieden van het bezoekersgedrag. <p class="line867"><strong>UTM-sensor</strong> <p class="line874">De UTM-sensor verhoogt de nauwkeurigheid en volledigheid van logbestandsgegevens door de effecten van caching en proxying op te vangen. Wanneer de gebruiker bijvoorbeeld terugkeert naar een eerder bekeken pagina, wordt de inhoud van die pagina weergegeven vanuit het cachegeheugen van de browser. Hetzelfde model is van toepassing als de caching wordt geleverd door een serviceprovider. De webserver registreert deze paginaweergave niet. De UTM-sensor activeert echter een extra unieke treffer waardoor ten minste één kleine record naar de webserver wordt verzonden. Deze informatie wordt geregistreerd in de logbestanden, waarin ook de originele paginaweergave is opgenomen. <p class="line867"><img alt="on-demand-collection" src="../images/on-demand-collection.jpg" title="on-demand-collection" /> <p class="line874">De tweede belangrijke functie van de UTM-sensor is om zowel unieke sessies als unieke bezoekers een eigen id te geven. Via een combinatie van browsercookies (waarvoor patent is aangevraagd) herkent de sensor de unieke bezoekers- en sessie-id's, waardoor nauwkeurige rapportage van zowel nieuwe als terugkerende bezoekers mogelijk is, ongeacht het gedrag van de proxy van de serviceprovider. De meeste serviceproviders gebruiken proxying door IP-adressen te hergebruiken en gebruikers te groeperen achter firewalls. Dit kan problemen veroorzaken met de normale logbestandsrapportage, die meestal gebruikmaakt van het IP-adres om de gebruiker te identificeren. <p class="line874">De UTM-sensor kan het effect van de proxy opheffen door gebruik te maken van de cookie-id's in plaats van de IP-adressen. Wanneer een nieuwe unieke bezoeker de website bijvoorbeeld bezoekt via een firewall met één IP-adres, bevat de geleverde paginaweergave de UTM-sensor, die de id in de browser van de bezoeker plaatst. <p class="line874">Wanneer dezelfde bezoeker terugkeert, wordt bij elk verzoek de unieke id doorgegeven aan de webserver. Dus zelfs wanneer de gebruiker nu is toegewezen aan een tweede IP-adres, herkent de UTM-technologie de bezoeker aan de oorspronkelijke id. Naast het opheffen van de effecten van complexe proxyingtechnieken, houdt de sensor ook bezoekers bij die onderweg zijn en hun laptops op verschillende locaties en met verschillende providers gebruiken. </div><div id="pagebottom"></div>
</div>


<div id="footer" style="clear: both; margin: 0; padding: 0; border-bottom:1px solid #CCC;"></div><div id="copyright" style="font-size: 70%; text-align: center;">&copy;2010 Google</div>
</body></html>