<html><head><meta http-equiv="Content-Type" content="text/html; charset=UTF-8"></head><body><table id="top_location_line" width="100%"><table id="top_location_line" width="100%"><tr width="100%"><td><a href="http://www.urchin.com"><img border="0" src="../images/google_sm.gif" width="135" height="41"></a></td><td width="100%"><span id="top_line" style="width: 100%; float: left; clear: both; border-bottom: 1px solid #CCC;"><span id="top_title" style="float: left; margin-top: 10px;"><b>Help Center</b></span></td></tr></table>
<div id="page" lang="en" dir="ltr">
<div dir="ltr" id="content" lang="en">
<p class="line867"><strong>Waarom is de gemiddelde tijd zo lang op mijn site die wordt bijgehouden met UTM?</strong> <p class="line867"><strong>Overzicht</strong> <p class="line874">Op populaire websites met een groot aantal terugkerende bezoekers kan de rapportage van Urchin veel statistieken voor gemiddelde tijd weergeven wanneer de Urchin Traffic Monitor (UTM) wordt gebruikt. Daarnaast kan het histogram Duur van bezoek in het gedeelte Inhoudsoptimalisatie: Inhoudsprestatie van de rapporten wellicht een groot aantal sessies weergeven die langer dan 30 minuten duren (meer dan 1801 seconden). <p class="line874">De onderliggende reden hiervoor is dat de UTM bezoekersessies bijhoudt met een sessiecookie. Alle treffers die dezelfde sessiecookie delen, worden gerekend tot dezelfde sessie. De sessiecookie wordt echter pas vernietigd wanneer de bezoeker de webbrowser verlaat of de cookie expliciet vernietigt. Daarom is het mogelijk dat sessies die worden bijgehouden door de UTM, meerdere dagen duren, zelfs wanneer er een lange periode zit tussen klikken van de bezoeker. <p class="line867"><strong>Uitgebreide beschrijving met voorbeeld</strong> <p class="line874">Stel u het geval voor waarin de UTM geïnstalleerd wordt op een drukke site die veel terugkerende bezoekers heeft, zoals een nieuwsportal of een aandelensite. Gebruikelijk bezoekersgedrag naar dit soort sites kan zijn: het openen van een browser naar de site, 10 tot 15 minuten bladeren in interessante links en vervolgens doorgaan naar andere sites zonder de webbrowser te sluiten. De volgende dag gaat deze bezoeker terug naar de site die wordt bijgehouden met UTM. Aangezien de browser niet is gesloten sinds het laatste bezoek, is de sessiecookie nog steeds hetzelfde als de vorige dag. Voor Urchin gaat het nog steeds om dezelfde sessie (ondanks een lange inactieve periode). Als dit gedrag hetzelfde is voor een grote groep bezoekers van de site, kan dit de berekening van de gemiddelde tijd beïnvloeden en ook de grafiek vergroten die de bezoeken van meer dan 30 minuten (meer dan 1801 seconden) weergeeft in het rapport Duur van bezoek. Hierdoor wordt ook het totale bezoekersaantal voor de periode verlaagd. </div><div id="pagebottom"></div>
</div>


<div id="footer" style="clear: both; margin: 0; padding: 0; border-bottom:1px solid #CCC;"></div><div id="copyright" style="font-size: 70%; text-align: center;">&copy;2010 Google</div>
</body></html>