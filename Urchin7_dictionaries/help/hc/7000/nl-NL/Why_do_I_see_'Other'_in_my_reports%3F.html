<html><head><meta http-equiv="Content-Type" content="text/html; charset=UTF-8"></head><body><table id="top_location_line" width="100%"><table id="top_location_line" width="100%"><tr width="100%"><td><a href="http://www.urchin.com"><img border="0" src="../images/google_sm.gif" width="135" height="41"></a></td><td width="100%"><span id="top_line" style="width: 100%; float: left; clear: both; border-bottom: 1px solid #CCC;"><span id="top_title" style="float: left; margin-top: 10px;"><b>Help Center</b></span></td></tr></table>
<div id="page" lang="en" dir="ltr">
<div dir="ltr" id="content" lang="en">
<p class="line867"><strong>Waarom wordt 'Overig' weergegeven in mijn rapporten?</strong> <p class="line874">Elke record in een Urchin-rapport wordt opgeslagen in een database met een vaste grootte. De bestanden in de database worden maandelijks vernieuwd. Daarom is er een limiet aan de hoeveelheid unieke records die elke maand in de database kan worden opgenomen. <p class="line874">Wanneer die limiet is bereikt, maakt Urchin nog één record met de naam "overig". De record "overig" kan in verschillende rapporten worden weergegeven. Nadat de limiet is bereikt, worden aanvullende unieke records die zijn toegevoegd aan de rapportgegevens, verplaatst naar de record "overig". Wanneer vijf nieuwe pagina's worden weergegeven als de database vol is, telt de record met de naam "overig" dus vijf extra paginaweergaves. <p class="line874">De limiet voor de database met records kan worden verruimd. Standaard is die limiet 100.000 records. Dit betekent dat Urchin elke maand voor elk profiel in totaal 100.000 unieke recorditems opslaat. U kunt deze waarde verhogen wanneer u toegang heeft als "Hoofdbeheerder". Als u niet de juiste toegang heeft, moet u contact opnemen met uw Urchin-beheerder met het verzoek de benodigde wijzigingen voor u aan te brengen. <p class="line874">De limiet voor databasetabellen verhogen: <ul><li>Klik op 'Configuratie' (rechtsboven in de interface). </li><li>Klik op 'Instellingen' (linkernavigatiebalk). </li><li>Klik op het tabblad 'Database-instellingen'. </li><li>Klik op de pijl voor de vervolgkeuzelijst om de waarde bij 'Limiet voor databasetabel' te verhogen tot de gewenste waarde. </li><li>Klik op 'Bijwerken' om de wijzigingen op te slaan.  </li></ul><p class="line874">De limiet voor databasetabellen verhogen voor een bestaand profiel: <ul><li>Klik op 'Configuratie' (rechtsboven in de interface). </li><li>Klik op het pictogram voor bewerken voor het betreffende profiel. </li><li>Klik op het tabblad 'Opslag/Database'. </li><li>Wijzig de waarde bij 'Limiet voor databasetabel' in de gewenste waarde. Met 'Algemene standaard' wordt de profiellimiet aangepast aan de limiet van de huidige algemene instellingen, zoals hierboven is aangegeven.  </li><li>Klik op 'Bijwerken'. </li></ul><p class="line874">Opmerking: houd er rekening mee dat er meer schijfruimte wordt gebruikt en dat er meer tijd nodig is om de verschillende rapporten te openen, omdat de gegevens voor de rapportinterface van Urchin uit een grotere database moeten worden opgehaald. </div><div id="pagebottom"></div>
</div>


<div id="footer" style="clear: both; margin: 0; padding: 0; border-bottom:1px solid #CCC;"></div><div id="copyright" style="font-size: 70%; text-align: center;">&copy;2010 Google</div>
</body></html>