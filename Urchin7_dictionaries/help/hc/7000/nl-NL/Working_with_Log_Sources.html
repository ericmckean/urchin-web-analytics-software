<html><head><meta http-equiv="Content-Type" content="text/html; charset=UTF-8"></head><body><table id="top_location_line" width="100%"><table id="top_location_line" width="100%"><tr width="100%"><td><a href="http://www.urchin.com"><img border="0" src="../images/google_sm.gif" width="135" height="41"></a></td><td width="100%"><span id="top_line" style="width: 100%; float: left; clear: both; border-bottom: 1px solid #CCC;"><span id="top_title" style="float: left; margin-top: 10px;"><b>Help Center</b></span></td></tr></table>
<div id="page" lang="en" dir="ltr">
<div dir="ltr" id="content" lang="en">
<p class="line867"><strong>Werken met logbestandsbronnen</strong> <p class="line867"><strong>Overzicht</strong>  <p class="line874">Een logbestandsbron voegt u meestal toe tijdens het maken van een profiel. Een logbestandsbron is de manier waarop Urchin de kenmerken van een toegangslogbestand (ook wel een overdrachtsbestand genoemd) herkent voor een van uw websites. Toegangslogbestanden bevatten alle treffers of verzoeken voor webdocumenten die worden verzonden naar uw website. Sommige kenmerken van logbestanden die zijn gekoppeld aan een logbestandsbron, zijn het pad naar het logbestand, de indeling van het logbestand (bijvoorbeeld W3C of NCSA), of het logbestand zich lokaal of op een extern systeem bevindt, en of een filter moet worden toegepast op het logbestand tijdens het verwerken. <p class="line874">Een belangrijk concept hierbij is dat logbestandsbronnen onafhankelijk zijn van profielen. Aan elk profiel moet ten minste één logbestandsbron zijn gekoppeld om rapporten te ontvangen. Verschillende profielen kunnen echter wel dezelfde logbestandsbron gebruiken. U kunt bijvoorbeeld meerdere profielen maken met dezelfde logbestandsbron en elk profiel een ander filter geven om verschillende rapportresultaten te genereren. De verhouding tussen logbestandsbronnen en profielen is dus noodzakelijkerwijs niet 1:1. <p class="line867"><strong>Logbestandsbronnen configureren</strong>  <p class="line874">Als u een logbestandsbron wilt toevoegen aan het systeem, meldt u zich aan als beheerder bij het beheersysteem van Urchin en klikt u op de knop 'Configuratie' aan de linkerkant. Klik vervolgens op 'Logbeheer'. Als u een nieuwe logbestandsbron wilt maken, klikt u op 'Toevoegen' rechtsboven in het scherm. U gaat naar de wizard 'Bron logbestand toevoegen'. Deze bestaat uit eenvoudige stappen om u te helpen de logbestandbron snel en eenvoudig in te stellen. Elk scherm in de wizard bevat uitgebreide Help-informatie over de configuratiegegevens die in dat scherm worden weergegeven. <p class="line874">In het scherm 'Logboekinstellingen' moet u een logbestandsindeling selecteren. Deze instelling laat Urchin zien hoe de gegevens in uw logbestand worden ingedeeld. Het is belangrijk dat u de juiste indeling selecteert voor uw logbestand, anders kan Urchin geen nuttige rapportgegevens genereren. Urchin herkent een standaardreeks logbestandsindelingen die u kunt selecteren in een vervolgkeuzelijst. Dit zijn: <ul><li>Automatisch: Urchin gebruikt deze indeling om automatisch de logbestandsindelingen NCSA, W3C, Netscape, ELF2 te detecteren. U kunt ook Automatisch selecteren in plaats van een van deze opties, waarna Urchin vaststelt hoe de gegevens moeten worden gelezen als uw logbestandsindeling voorkomt in deze lijst. </li><li>NCSA: aangepaste uitgebreide/gecombineerde indeling voor Apache (zie Logboekregistratie - Apache en IIS voor een beschrijving van deze indeling) </li><li>W3C: Microsoft IIS-servers gebruiken meestal deze indeling, hoewel andere webservers ook kunnen worden geconfigureerd om W3C-logbestanden te maken. </li><li>Netscape: Netscape- en iPlanet-servers maken standaard gebruik van deze indeling. </li><li>ELF2: E-Commercelogbestandsindeling </li><li>Google: gebruik deze indeling voor logbestanden met Google-gegevens over kosten per klik (CPC; cost-per-click). De Google-logbestandsindeling wordt niet automatisch gedetecteerd. </li><li>Overture: gebruik deze indeling voor logbestanden met Overture-gegevens over kosten per klik (CPC; cost-per-click). De Overture-logbestandsindeling wordt niet automatisch gedetecteerd. </li><li>Aangepast: hoewel deze optie niet voorkomt in de vervolgkeuzelijst, kunt u uw eigen aangepaste logbestandsindelingen maken die automatisch in de vervolgkeuzelijst worden weergegeven wanneer ze juist zijn ingesteld.  </li></ul><p class="line874">Als u meent dat uw webserver momenteel geen logbestanden kan maken in een van de herkende standaardindelingen, kunt u uw webserver opnieuw instellen om een van deze indelingen te herkennen. U kunt ook een aangepaste logbestandsindeling maken die geschikt is voor de manier waarop uw webserver logbestanden bijhoudt. Als u de methode voor het maken van logbestanden van uw webserver opnieuw wilt instellen, moet u W3C- of NCSA-logbestanden selecteren. <p class="line867"><strong>Load-balancing en parallelle logboekverwerking</strong> <p class="line874">Op websites met veel verkeer is het gebruik van één webserver mogelijk niet voldoende. Als u load-balancing gebruikt, kan verkeer worden verdeeld over meerdere webservers die parallel werken. Deze parallelle webservers worden een cluster genoemd. Op deze manier worden de logbestandsgegevens voor elke website-activiteit vastgelegd in een van de beschikbare parallelle logbestanden. De wizard 'Profiel instellen' bevat de optie 'Parallelle logbestandsverwerking'. Wanneer 'Parallelle logbestandsverwerking' is ingeschakeld, opent Urchin alle logbestanden tegelijkertijd en worden deze roterend gelezen, één sectie per keer. Elke sectie komt overeen met 15 minuten logbestandsactiviteit. Door de optie 'Parallelle logbestandsverwerking' in te schakelen worden de prestaties op load-balanced sites aanzienlijk verbeterd. </div><div id="pagebottom"></div>
</div>


<div id="footer" style="clear: both; margin: 0; padding: 0; border-bottom:1px solid #CCC;"></div><div id="copyright" style="font-size: 70%; text-align: center;">&copy;2010 Google</div>
</body></html>