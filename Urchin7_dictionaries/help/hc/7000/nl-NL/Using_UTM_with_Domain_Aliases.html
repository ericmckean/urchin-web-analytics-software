<html><head><meta http-equiv="Content-Type" content="text/html; charset=UTF-8"></head><body><table id="top_location_line" width="100%"><table id="top_location_line" width="100%"><tr width="100%"><td><a href="http://www.urchin.com"><img border="0" src="../images/google_sm.gif" width="135" height="41"></a></td><td width="100%"><span id="top_line" style="width: 100%; float: left; clear: both; border-bottom: 1px solid #CCC;"><span id="top_title" style="float: left; margin-top: 10px;"><b>Help Center</b></span></td></tr></table>
<div id="page" lang="en" dir="ltr">
<div dir="ltr" id="content" lang="en">
<p class="line867"><strong>Domeinaliassen bijhouden met UTM</strong> <p class="line867"><strong>Achtergrond</strong> <p class="line874">Aangezien cookies objecten zijn die gebaseerd zijn op domeinen, dient u enkele belangrijke aspecten te overwegen wanneer een site meerdere domeinen bevat. Een cookie die onder een domein als "mijnsite.nl" wordt ingesteld, wordt doorgegeven aan alle subdomeinen, zoals "www.mijnsite.nl". Deze cookie wordt echter niet doorgegeven aan "mijnsite.net" of andere hoofddomeinen. <p class="line874">Als uw website slechts één domein heeft dat reageert op "mijnsite.nl" en "www.mijnsite.nl", kunt u de standaard UTM-installatie volgen. Als u echter een website heeft met een of meer aliassen, raden we aan verkeer van de aliassen om te leiden naar de primaire site. Zodoende zorgt u ervoor dat de UTM voor het bijhouden van bezoekers wordt ingesteld onder het primaire domein, zodat alle bezoekers consistent worden bijgehouden. <p class="line874">Wanneer dit niet wordt gedaan, kan een bezoeker als twee bezoekers worden weergegeven wanneer deze dezelfde site bezoekt via twee verschillende domeinen. In de volgende instructies ziet u hoe u aliasdomeinen kunt omleiden naar het primaire domein in Apache- en IIS-servers. <p class="line867"><strong>Aliassen omleiden in Apache</strong> <p class="line862">Als u een Apache-webserver gebruikt, kan de configuratie eenvoudig worden aangepast om al het verkeer om te leiden dat afkomstig is van een van de aliassen van de primaire site. U kunt dit onder andere doen door twee VirtualHost-vermeldingen te maken. De eerste VirtualHost is het primaire domein dat uw normale configuratie bevat, terwijl de tweede VirtualHost voor alle aliassen geldt en het verkeer omleidt naar het primaire domein. Voorbeeld: <p class="line867"><pre>#---primary virtualhost
&lt;VirtualHost 1.2.3.4&gt;
servernaam www.mijnsite.nl
Serveralias mijnsite.nl
...
&lt;/VirtualHost&gt;
#---second virtualhost
&lt;VirtualHost 1.2.3.4&gt;
Servernaam mijnsite.org
Serveralias www.mijnsite.org mijnsite.net www.mijnsite.net
RewriteEngine on
RewriteRule ^(.*)       http://www.mijnsite.nl$1     [R=301]
&lt;/VirtualHost&gt;
</pre><p class="line862">De tweede VirtualHost gebruikt een herschrijfregel met een 301-omleidingscode (permanent verplaatst) om al het verkeer door te sturen naar de oorspronkelijke site. Een afzonderlijke 301-treffer wordt nog steeds in het logbestand geregistreerd. Dit is handig om bij te houden via welke domeinen bezoekers binnenkomen. Al het overige verkeer wordt via één domein geleid. Op dit moment beschouwt de UTM dit als een site met één domein waarop de UTM op normale wijze kan worden geïnstalleerd. <p class="line874">Opmerking: hiervoor moet u samenwerken met uw beheerder en de site apache.org gebruiken als referentie voor configuratieparameters. <p class="line867"><strong>Aliassen omleiden in IIS</strong> <p class="line874">Als u een Microsoft IIS-webserver gebruikt, kan de configuratie eenvoudig worden aangepast om al het verkeer om te leiden dat afkomstig is van een van de aliassen van de primaire site. U kunt dit onder andere doen door twee websites te maken in de IIS-configuratie. De eerste website is het primaire domein (www.mijnsite.nl) dat uw normale configuratie bevat. De tweede is voor alle andere aliassen (mijnsite.net, mijnsite.org, enzovoort) en bevat een omleiding naar het primaire domein. <p class="line874">Klik in IIS Manager met de rechtermuisknop op een van de websites en open het eigenschappenvenster. Klik op het tabblad "Website op de knop "Geavanceerd...". Er wordt een venster geopend waarin extra domeinen kunnen worden toegewezen aan de website via het veld "Host-header". Geef het primaire domein op in de primaire website en gebruik de tweede website voor alle andere aliassen.  <p class="line874">Zodra de tweede website met alle overige aliassen is geconfigureerd en is ingeschakeld, maakt u een lege startpagina met de volgende omleidingscode: <p class="line867"><pre>&lt;head&gt;
&lt;META HTTP-EQUIV=Refresh CONTENT="0; URL=http://www.mijnsite.nl/"&gt;
&lt;/head&gt;
</pre><p class="line874">De browser van de bezoeker wordt meteen omgeleid naar de primaire URL. Op dit moment lijkt het alsof de primaire website is geconfigureerd voor één domein en kan de UTM gewoon worden geïnstalleerd met de standaardinstellingen. </div><div id="pagebottom"></div>
</div>


<div id="footer" style="clear: both; margin: 0; padding: 0; border-bottom:1px solid #CCC;"></div><div id="copyright" style="font-size: 70%; text-align: center;">&copy;2010 Google</div>
</body></html>