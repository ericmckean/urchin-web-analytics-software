<html><head><meta http-equiv="Content-Type" content="text/html; charset=UTF-8"></head><body><table id="top_location_line" width="100%"><table id="top_location_line" width="100%"><tr width="100%"><td><a href="http://www.urchin.com"><img border="0" src="../images/google_sm.gif" width="135" height="41"></a></td><td width="100%"><span id="top_line" style="width: 100%; float: left; clear: both; border-bottom: 1px solid #CCC;"><span id="top_title" style="float: left; margin-top: 10px;"><b>Help Center</b></span></td></tr></table>
<div id="page" lang="en" dir="ltr">
<div dir="ltr" id="content" lang="en">
<p class="line867"><strong>Apache-logbestanden met meerdere virtuele hosts verwerken</strong> <p class="line867"><strong>Inleiding</strong> <p class="line874">Het is mogelijk dat organisaties Apache-webservers met meerdere virtuele hosts hebben en waarbij de logboekregistratie voor alle gehoste websites wordt bijgehouden in één logbestand. Hoewel het efficiënter is voor Urchin om afzonderlijke logbestanden voor elke virtuele host te verwerken, is het mogelijk om profielen te configureren voor elke virtuele host, zodat deze het gecombineerde logbestand kunnen lezen. <p class="line867"><strong>Procedure</strong> <p class="line867"><strong>Stap 1:</strong> Zorg ervoor dat uw Apache-webserver is geconfigureerd om de logbestanden in de juiste indeling voor Urchin te maken. Meer in het bijzonder moet u ervoor zorgen dat de volgende velden worden geregistreerd, in de volgorde die hieronder wordt weergegeven. <ol type="1"><li>Externe host [%h] </li><li>Aangevraagde host [%v] </li><li>Gebruikersnaam [%u] </li><li>Datum en tijd (NCSA) [%t] </li><li>Aanvraag (NCSA) [%r] </li><li><p class="line862">Status [%&gt;s] </li><li>Bytes [%b] </li><li>Verwijzende site [%{Referer}i] </li><li>User-agent [%{User-Agent}i] </li><li>Cookie (wanneer u cookies registreert, zoals voor UTM) [%{Cookie}i] </li></ol><p class="line867"><strong>Stap 2:</strong> In de beheerinterface van Urchin gaat u naar 'Configuratie' -&gt; 'Urchin-profielen' -&gt; 'Logbeheer' en voegt u een logbestandsbron toe die verwijst naar uw logbestand. Kies 'auto' bij 'Indeling logbestand'. <p class="line867"><strong>Stap 3:</strong> Via 'Configuratie' -&gt; 'Urchin-profielen' maakt u een nieuw profiel voor elke virtuele host. In de wizard 'Profiel toevoegen' kiest u 'Bestaande bron logbestand toevoegen' wanneer u de logbestandsbron voor elk profiel toevoegt en selecteert u de logbestandsbron die u hierboven heeft geconfigureerd. <p class="line867"><strong>Stap 4:</strong> Ga vervolgens naar 'Filterbeheer' en kik op de knop 'Toevoegen' om een nieuw filter toe te voegen. Selecteer in het scherm 'Wizard Filter' - 'Instellingen' de optie 'Alleen patroon opnemen' als filtertype, 'cs_host(RAW)' als filterveld en geef de naam van de virtuele host op in het veld 'Filterpatroon'. Wijs dit filter vervolgens toe aan het bijbehorende profiel. <p class="line867"><strong>Stap 5:</strong> Herhaal stap 3 en 4 voor elke virtuele host. <p class="line867"><strong>Aandachtspunten</strong> <p class="line874">Hoewel deze procedure handig is voor het genereren van rapporten voor meerdere virtuele hosts, vereist deze procedure dat Urchin het gehele logbestand opnieuw verwerkt voor elke virtuele host. Bij een groot logbestand kan dit de prestaties van Urchin aanzienlijk beïnvloeden. We raden u ten zeerste aan een afzonderlijk logbestand te maken voor elke virtuele host. <p class="line874">Hoewel deze procedure specifiek is ontwikkeld voor Apache, is de procedure waarschijnlijk hetzelfde voor logbestandsindelingen van andere webservers die worden verwerkt in dezelfde velden van het type NCSA. <p class="line874">Urchin kan momenteel niet automatisch nieuwe virtuele hosts detecteren en automatisch nieuwe profielen hiervoor configureren. Alle profielen moeten expliciet worden ingesteld.  </div><div id="pagebottom"></div>
</div>


<div id="footer" style="clear: both; margin: 0; padding: 0; border-bottom:1px solid #CCC;"></div><div id="copyright" style="font-size: 70%; text-align: center;">&copy;2010 Google</div>
</body></html>