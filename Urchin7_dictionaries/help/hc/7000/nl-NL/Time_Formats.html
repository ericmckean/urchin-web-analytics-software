<html><head><meta http-equiv="Content-Type" content="text/html; charset=UTF-8"></head><body><table id="top_location_line" width="100%"><table id="top_location_line" width="100%"><tr width="100%"><td><a href="http://www.urchin.com"><img border="0" src="../images/google_sm.gif" width="135" height="41"></a></td><td width="100%"><span id="top_line" style="width: 100%; float: left; clear: both; border-bottom: 1px solid #CCC;"><span id="top_title" style="float: left; margin-top: 10px;"><b>Help Center</b></span></td></tr></table>
<div id="page" lang="en" dir="ltr">
<div dir="ltr" id="content" lang="en">
<p class="line862">Dit artikel is geschreven door <a href="%2522Friedrich_Software_Resources%2522.html">"Friedrich Software Resources"</a>, een geautoriseerde softwareconsultant voor Urchin. <p class="line867"><strong>Aangepaste notaties voor datum/tijd</strong> <p class="line874">Inleiding <p class="line874">Urchin kan vrijwel alle notaties voor datum of tijd verwerken die in logbestanden zijn opgenomen. De enige vereiste is dat Urchin op de hoogte moet worden gesteld van de notatie voor datum of tijd die overeenkomt met het datumpatroon in het logbestand. In dit artikel worden de variabelen beschreven die worden gebruikt om de notatie voor datum of tijd op te geven. Deze notaties worden opgegeven in een bestand voor aangepaste logbestandsindelingen. Raadpleeg het bovenstaande artikel "Aangepaste indelingen voor logbestanden" in dit gedeelte. <p class="line874">Het verwerken van de datum/tijd <p class="line874">Urchin bepaalt de datum/tijd door een opgegeven notatie te vergelijken met de velden voor datum/tijd in het logbestand. <p class="line874">Een IIS-logbestand kan bijvoorbeeld een datum bevatten met de volgende notatie: 2002-11-12. Urchin kan bepalen om welk jaar en welke maand en dag het gaat aan de hand van de volgende notatie: %Y-%m-%d <p class="line874">Een datum/tijdnotatie maken <p class="line874">Als u een aangepaste datum/tijdnotatie wilt opgeven, kijkt u eerst naar de volgorde en het patroon van de datum/tijd in uw logbestand. Maak vervolgens een keuze uit de variabelen voor datum/tijd om de notatie samen te stellen. De verschillende tijdzones worden aangeduid als positieve of negatieve verschillen met de UTC (Coordinated Universal Time). <p class="line874">Als uw logbestand bijvoorbeeld de tijd als "07:01:47" noteert, moet u een patroon opgeven dat hiermee overeenkomt. Het eerste waar u op moet letten, is dat het patroon bestaat uit uren:minuten:seconden. Als u hieronder naar de lijst met variabelen kijkt, ziet u dat '%H' de variabele is voor uren, '%M' voor minuten en '%S' voor seconden. Wanneer deze variabelen worden samengevoegd, ontstaat de notatie "%H:%M:%S". Als het teken '%' letterlijk voorkomt in het veld voor de datum- of tijdnotatie, kunt u dit letterlijke %-teken opgeven als '%%'. <p class="line874">De meest gangbare variabelen zijn: %Y, %m, %d, %H, %M en %S. <p class="line874">Definities van variabelen voor datum/tijd <ul><li>%A = nationale representatie van de volledige naam van de dag van de week. </li><li>%a = nationale representatie van de afgekorte naam van de dag van de week. </li><li>%B = nationale representatie van de volledige naam van de maand. </li><li>%b = nationale representatie van de afgekorte naam van de maand. </li><li>%d = de dag van de maand als een decimaal getal (01-31). </li><li>%e = de dag van de maand als een decimaal getal (1-31); enkelvoudige cijfers worden voorafgegaan door witruimte. </li><li>%H = het uur (in 24-uursnotatie) als een decimaal getal (00-23). </li><li>%I = het uur (in 12-uursnotatie) als een decimaal getal (01-12). </li><li>%j = de dag van het jaar als een decimaal getal (001-366). </li><li>%k = het uur (in 24-uursnotatie) als een decimaal getal (0-23); enkelvoudige cijfers worden voorafgegaan door witruimte. </li><li>%l = het uur (in 12-uursnotatie) als een decimaal getal (1-12); enkelvoudige cijfers worden voorafgegaan door witruimte. </li><li>%M = de minuut als een decimaal getal (00-59). </li><li>%m = de maand als een decimaal getal (01-12). </li><li>%p = nationale representatie van "ante meridiem" of "post meridiem". </li><li>%S = de seconde als een decimaal getal (00-60). </li><li>%s = het aantal seconden sinds de Epoch, UTC (zie 'mktime(3)'). </li><li>%w = de dag van de week (met de zondag als de eerste dag van de week) als een decimaal getal (0-6). </li><li>%Y = het jaar met de eeuw als een decimaal getal. </li><li>%y = het jaar zonder de eeuw als een decimaal getal (00-99). </li><li>%z = de tijdzone als verschil met de UTC; een inleidend plusteken voor zones ten oosten van de UTC, een minteken voor zones ten westen van de UTC; uren en minuten worden elk met twee cijfers aangegeven zonder scheidingsteken hiertussen (algemene notatie voor datumheaders in de RFC 822-standaard). </li><li>%% = '%'.  </li></ul></div><div id="pagebottom"></div>
</div>


<div id="footer" style="clear: both; margin: 0; padding: 0; border-bottom:1px solid #CCC;"></div><div id="copyright" style="font-size: 70%; text-align: center;">&copy;2010 Google</div>
</body></html>